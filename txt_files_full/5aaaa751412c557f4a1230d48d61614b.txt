 

 

usûl 

İslam Araştırmaları 

Islamic Researches /(cid:217)(cid:315)(cid:296)(cid:379)(cid:248)(cid:210) (cid:222)(cid:307)(cid:233)(cid:214) 
Sayı: 2, Temmuz-Aralık 2004 

usûl 

İslam Araştırmaları 

Islamic Researches /(cid:217)(cid:315)(cid:296)(cid:379)(cid:248)(cid:210) (cid:222)(cid:307)(cid:233)(cid:214)  

Sayı: 2, Temmuz-Aralık 2004 

ISSN 1305-2632 
Sahibi/Publisher 

Abdurrahman BEŞER 
Editör/Editor-in-Chief 

Faruk BEŞER  

Hayati YILMAZ / Muammer İSKENDEROĞLU / H. Mehmet GÜNAY 

Editör Yardımcısı/Associate Editor  

Yayın Kurulu / Editorial Board 

Abdullah AYDINLI (Sakarya Ü.), Sabri ORMAN (IIU Malaysia), İbrahim KALIN (College 
of the Holy Cross MA, USA), İrfan İNCE (Sakarya Ü.), Ahmet BOSTANCI (Sakarya Ü.), 
Atilla ARKAN (Sakarya Ü.), Fuat AYDIN (Sakarya Ü.), İbrahim EBU RABÎ (Hartford 

Seminary, USA), Erdinç AHATLI (Sakarya Ü.), İsmail ALBAYRAK (Sakarya Ü.), Mehmet 
ÖZŞENEL (Sakarya Ü.), Muhammet ABAY (Marmara Ü.), Murteza BEDİR (Sakarya Ü.) 

Danışma Kurulu / Advisory Board 

Ahmet DAVUTOĞLU (Beykent Ü.)  Ahmet GÜÇ (Uludağ Ü.) 

Ali ERBAŞ (Sakarya Ü.)  Alparslan AÇIKGENÇ (Fatih Ü.) 

Bilal GÖKKIR (S.Demirel Ü.)  C. Sadık YARAN (İstanbul Ü.) 

Cağfer KARADAŞ (Uludağ Ü.)  Ejder OKUMUŞ (Fırat Ü.) 

Ferhat KOCA (Gazi Ü.) 
İbrahim HATİBOĞLU (Uludağ Ü.) 
M. Ali BÜYÜKKARA (O.Mart Ü.)  M. Erol KILIÇ (Marmara Ü.) 
M. Sait KAYA (İSAM)  M. Sait ÖZERVARLI (İSAM) 
Mehmet BAYRAKDAR (Ankara Ü.)  Mehmet PAÇACI (Ankara Ü.) 

İ. Kafi DÖNMEZ (Marmara Ü.) 
İlhan KUTLUER (Marmara Ü.) 

Mesut OKUMUŞ (Gazi Ü.)  Muhsin AKBAŞ (O.Mart Ü.) 
Mustafa KARA (Uludağ Ü.)  Mustafa ÖZTÜRK (Çukurova Ü.) 

Ö. Mahir ALPER (İstanbul Ü.)  Raşit KÜÇÜK (Marmara Ü.) 

Recep KAYMAKCAN (Sakarya Ü.)  Suat YILDIRIM (Marmara Ü.) 
Şükrü ÖZEN (İSAM)  Yunus APAYDIN (Erciyes Ü.) 

Sayı Hakemleri / Referees on This Issue  

Ali ERBAŞ / Mehmet PAÇACI /Ahmet GÜÇ / Saim KILAVUZ / Cağfer KARADAŞ 

Hayati YILMAZ / İsmail ALBAYRAK / Muammer İSKENDEROĞLU / Murteza BEDİR 

Atilla ARKAN / Bilal GÖKKIR / Erdinç AHATLI / H. Mehmet GÜNAY 

İhsan KAHVECİ 

Usûl İslam Araştırmaları hakemli bir dergidir. 

Yılda iki sayı olarak yayımlanır. Yazıların sorumluluğu yazarlarına aittir. 

İletişim / Communication 

Hayati YILMAZ, Sakarya Üniversitesi İlahiyat Fakültesi 
Ozanlar / ADAPAZARI / TÜRKİYE, +90 (264) 274 30 60 

 Web: http://www.usuldergisi.com, e-Mail: hayatiyilmaz@hotmail.com 

Haziran 2005 

Müslüman Alim ve Dini Lider: 
Şeyh Muhammed Said Ramazan el-Butî* 
Andreas CHRISTMANN / Çev. Muammer İSKENDEROĞLU∗ 

 
‘Benim devamlı yazmamı sağlayan nedir, diye kendime soruyorum. Şöhretimle ilgili olarak 
diyebilirim ki, umduğumdan daha fazlasını elde ettim. Mülk ve zenginliğimle ilgili diye-
bilirim  ki,  Allah  bana  ihtiyaç  duyduğumdan  çok  fazlasını  ihsan  etti.  İnsanların  saygısı 
hususunda da layık olduğumdan fazlasını elde ettim. Bütün bunların sonunda farkettim 
ki, meçhul Müslüman kardeşlerimin benim için yaptıkları ferdi dualar dışındaki her şey 
faydasız ve zevksiz.’ (Muhammed Said Ramazan el-Butî) 
 
Giriş 
Şöhreti ve modern Suriye hayatındaki büyük etkisi ışığında bakıldığında 
Şeyh  Butî’nin  eserleri  ve  düşüncelerinin  Avrupa  akademik  literatüründe 
oldukça  az  temsil  edilmesi  ve  neredeyse  bilinmemesi  şaşırtıcıdır.  Televiz-
yonda  haftalık  Kur’an  ve  Hadis  yorumcusu  olarak,  radyoda  sıkça  vaiz 
olarak  ve  kitapçılarda  düzinelerce  kitap  yazarı  olarak  o  her  türlü  iletişim 
aracında  görünüyor.  O Mevlana  Rifai  Camii’ndeki  Cuma  hutbelerinde  ve 
Tengiz  Camii’nde  haftada  iki  kez  yaptığı  vaazlarında  her  defasında,  çoğu 
cami  avlusunda  dikilerek  hoparlörler  vasıtasıyla  vaazını  dinleyen  yüzlerce 
insana  hitap  eder.  Şam  Üniversitesinde  bir  profesör  olarak  da  Butî  ilk  ve 
orta  dereceli  devlet  okullarında  din  ve  hukuk  öğretecek  gelecek  nesil  öğ-
retmenler  üzerinde  kayda  değer  etkide  bulunur.  Dini  prensipleri  uygula-
mayan insanlar bile fiilen Butî’nin ismiyle karşılaşır ve onun nerede ve ne 
zaman  dinlenebileceğini  bilirler.  Yine  müslüman  olmayanlar  da  bu  alimi 
diğerlerinden ayıran şeyin ne olduğunu araştırmak için Butî’nin faaliyetle-
rinden  biri  veya  diğerine  katıldıklarını  itiraf  ederler.  Gerçekten  de  Şeyh 
Butî manevi  liderlikle  İslam alimliğini  özgün bir şekilde birleştirir.  Resmi 
Baas  Partisi  çizgisinden  farklı  bir  aleni  ifadenin  hapse,  hatta  işkenceye 
neden  olabileceği  Suriye  siyasi  bağlamında  onun  sadece  İslami  bilgi  ve 

                                                           
∗   Yrd. Doç. Dr., SAÜ İlahiyat Fakültesi İslam Felsefesi Anabilim Dalı. 

130  Usûl ________________________________________________________  

idealleri  popülerleştiren  bir  Müslüman  TV  vaizi  olarak  işlevini  düşünün! 
Şüphesiz dini otoriteler olarak Suriye televizyonunda görünen  başka ‘ule-
ma’  da  vardır.  Her  Cuma  radyoda  hutbe,  televizyonda  haftalık  fetva  ve 
Kur’an programları ve Ramazan boyunca günlük iftar konuşmaları yapan 
Vakıflar  Bakanlığı  yetkilisi  Şeyh  Mervan  Şeyho  gibi.  Fakat  Butî’nin  sabit 
yayın  saati  (Çarşamba  19.00)  ve  seküler  hukuk  ve  toplum  ışığında  şer’i 
kuralları  doğrulamak  için  sırat  köprüsünde  yürüdüğü  konulu  ders  serisi 
Butî’yi ülkenin en ücra bölgelerindeki Suriye Müslümanlarına dahi Sünni 
İslam’ın güncel meseleleriyle ilgili tavsiyeler sunan, yaygın kabule mazhar, 
bazan da acımasızca sorgulanan bir kamusal kuruma döndürmüştür.1 

Bu makale bir anlamda Butî’nin hayatı ve eserleri ile ilgili daha geniş bir 
Avrupalı değerlendirmeye yönelik ilk girişimdir. Bu yazı Suriye’de seküler 
devletin günümüz hakikatleriyle ideal İslam toplumu arasında yerini bulan 
Sünni İslam’ın (ya da orta yol İslam’ın) çoğunluğunu temsil eden bir düşü-
nürün  resmini  çizecek.  Makale  ilk  olarak  Butî’nin  hayatı  ve  onun 
entellektüel  etkisinde  kaldığı  başlıca  insan  ve  olaylarla  ilgili  biyografik 
detayları,  sonra  da  onun  eserleri,  üslubu  ve  kişiliğini  sunacaktır.  İkinci 
olarak  makale  onun  iki  farklı  rolde,  yani  Müslüman  alim  ve  dini  lider 
olarak -ki bu günümüz modern Suriye’sinde benzersiz bir durumdur- yazıp 
konuştuğu  gerçeğini  göz  önünde  bulundurarak  Butî’nin  başlıca  fikir  ve 
görüşlerini inceleyecektir. 

Hayatı 
Muhammed  Said b. Ramazan Ömer el-Butî 1929’da Doğu Anadolu’da 
Botan  bölgesinde  (Ar.  Cezire  İbn  Ömer)  ‘yaygın  bir  cehalete  mübtela 
olmuş, kültür ve bilgiye muhtaç’ (Butî 1995: 14) küçük bir Türk köyü olan 
Cilika’da  doğdu.  O  bir  Kürt  alim  olan  Molla  Ramazan  el-Butî’nin  ikinci 
çocuğu ve tek erkek çocuğuydu. Ataları çiftçi olan Butî’nin ‘salih ve mutta-

                                                           
1   1995 ve 1996’nın Ramazan aylarında Şam’da yaptığım alan çalışması sırasında Butî’nin 
büyük önem ve şöhretini öğrendim. Şam’daki alimlerden hangisi en iyi Ramazan vaazı 
verir? diye sorduğumda, herkes beraberce Şeyh Butî diye cevap verdi. Suriye’de İslam ve 
sosyal  değişim  ilişkisi  ile  ilgili  hangi  alimlere  danışmam  gerektiğine  dair  görüş  sordu-
ğumda yine Butî’ye yönlendirildim. Bana ‘ilk olarak onunla konuş’ denildi. ‘Başka biri-
sini görme gereği duymayacağını farkedeceksin!’ Butî’nin Suriye’nin manevi hayatındaki 
öncü  konumunu  farkedince,  onunla  kişisel  olarak  buluşmak  istedim.  Butî  ile  1995’te 
sadece bir vaazdan sonra kısa bir karşılaşmam oldu, fakat 1996’da üniversitedeki ofisin-
de onunla mülakat yapmayı başardım.  

___________________________ Şeyh Muhammed Said Ramazan el-Butî  131 

ki’ (Butî 1995: 14) annesi tarafından desteklenen babası Molla Butî de çiftçi 
olmasına  rağmen  babasının  isteğine  karşı  çıkarak  İslami  ilimleri  öğrenip 
ailesinin ilim geleneğini kurdu ve bu gelenek Şeyh Butî ve onun oğlu Mu-
hammed  Tevfik  Ramazan  el-Butî  tarafından  devam  ettirildi.  Butî’nin 
annesi hakkında bütün bildiklerimiz onun hepsi küçük yaşta vefat eden üç 
kız  çocuğu  dünyaya  getirdiği,  bunun  ardından  da  kensisinin  hastalanıp 
Butî on üç yaşındayken vefat ettiğidir. Bu olay gerçekleştiğinde Butî ailesi 
yıllardır  Şam’da  yaşamaktaydı.  Onlar  1934  yılında  Butî’nin  ifadesiyle  ‘İs-
lam’a  saldıran’2  Kemal  Atatürk’ün  sekülerleştirme  önlemlerinden  kaçarak 
Halvet, Haseke, Deir ez-Zur, Rakka, Hama ve Humus yoluyla Şam’a ulaşıp 
orada  Rükneddin’deki  Kürt  mahallesine  yerleştiler.  Butî  ilk  olarak  eski 
şehir sınırları içindeki Saruce Sokak’taki bir özel okulda dini bilgiler, Arap-
ça ve Matematik öğrendi. Daha sonra  on bir yaş gibi erken bir  dönemde 
Meydan’da  Mancak  Camii’nde  Şeyh  Hasan  Habenneke  ve  Şeyh  Mardi-
ni’den Kur’an ve Siyer dersleri aldı. Son olarak da bu cami İslami Yönelim 
Enstitüsü’ne  (Ma‘hed  et-Tevcîh  el-İslamî)  dönüştürülünce  burada  1953’e 
kadar tefsir, mantık, hitabet ve fıkıh usulü öğrendi. Fakat bu zamana kadar 
onun asıl ve en etkili hocası babasıydı. 

Butî’nin hatıralarına göre babası oldukça dindar bir insandı. Çağdaşla-
rının  çoğunun  aksine  babası,  daha  öğrencilik  yıllarından  itibaren  İslam’ı 
duygusallıktan uzak  bir  akıl yürütme kaynağı olarak değil,  sürekli Kur’an 
tilaveti,  gece  namazı,  zikir  ve  vird  formüllerinin  yüzlerce  kez  tekrarı,  Al-
lah’a sürekli münacat, vera ve zühd gibi vasıtalarla ruhsal bir yetkinleşme 
yolu  olarak  gördü.  Hayatı  boyunca  geçici  felce  de  neden  olan  bir  çok  bi-
linmeyen hastalığa maruz kalmasına rağmen, babasının düzenli olarak bu 
yoğun  dini  ibadetleri  yerine  getirmesi  Butî’nin  aile  hayatının  önemli  bir 
parçasını  oluşturur.  Her  sabah  ve  akşam  Yasin  suresi  okunurdu;  yemek 
vaktinde  çocukların  sanki  Allah’la  beraber  yiyorlarmış  gibi  davranmaları 
beklenirdi; her Pazartesi ve Perşembe sabahı sabah namazını takiben baba 
aileyi topluca zikre çağırırdı ve yüzer defa ‘La ilahe İllallah’, ‘Allah’ denirdi; 

                                                           
2   Hepsi  ‘İngiliz  egemenliğinin  baskısı  sonucu  yapılmış  tehlikeli  sabotaj  eylemleri’  olan 
Arapça ezanın yasaklanması, Arap alfabesinin Latin alfabesiyle değiştirilmesi, Kur’an’ın 
alenen okunmasının yasaklanması, Kur’an’ın Türkçe’ye çevrilmesi, Avrupalılar gibi elbi-
seler giyilmesinin emredilmesi ve kadınların hicap ve nikap gibi şeyleri giymelerinin ya-
saklanması gibi bu önlemlerle ilgili olarak babanın çok öfkeli olduğu tasvir edilir. Butî 
1995: 29-32. 

132  Usûl ________________________________________________________  

şefaat,  övgü  ilahileri  ve  diğer  yakarış  cümleleri  tekrarlanırdı.  Bunlar 
Butî’nin hala günlük olarak devam ettiği zikirlerdir. 

1888’de doğan ve 1990’da 102 yaşında vefat eden babasının büyük etkisi 
Butî’nin dini eğitimiyle de sınırlı kalmamıştır. Babası tek oğlunun hayatı-
nın biyografik önem arzeden hemen hemen bütün olaylarına karar vermiş-
tir. Butî on sekiz yaşına vardığında babası onu ikinci eşinin kızkardeşi ile 
evlendirdi.  Butî’den  oldukça  yaşlı  olmasına  rağmen  bu  gelin  o  zaman 
oldukça  fakir  olan  aile  için  yine  de  ‘iyi  bir  nasip’  idi.3  Butî’nin  bu  kadar 
erken  yaşta  evlenmeye  isteksiz  davranması  babası  tarafından  Gazali’nin 
İhyau Ulumi’d-Dîn’de tasvir edildiği üzere evliliğin gerekliliğine atıf yapıla-
rak  karşılanınca,  Butî  bu  karşı  çıkışının  babasına  karşı  bir  ‘itaatsizlik  ve 
direnç’ olduğunu farketti ve ‘ikna olmuş olarak’ bu evliliği kabul etti. Baba-
sı  Butî’nin  bütün  mesleki  hayatına  da  karar  verdi.  Ezher’deki  üç  yıllık 
eğitimini  1956’da  tamamlamasının  ardından4  Butî  hukuk  öğretmenliği 
sertifikası ve eğitim diplomasıyla Şam’a döndüğünde Eğitim Bakanlığı’nca 
yapılan müstakbel hukuk öğretmenlerini seçmeye yönelik yetenek sınavına 
girmeyi  reddetti.5  Çünkü  babasının  kamuda  dini  işlerle  ilgili  bir  kariyeri, 
yani ‘para için dini her hangi bir meşguliyeti’ büyük bir günah kabul ettiği-
ni biliyordu. Fakat ‘izah edilemez’ nedenlerden dolayı ve de Butî’nin ‘bü-
yük  şaşkınlığına’  rağmen  babası  bu  yarışa  katılmasına  onay  verdi,  hatta 
katılmasını  emretti  ve  yarışta  Butî  iyi  bir  derece  aldı.  Böylece  Butî  orta 
dereceli  okulda,  sonra  da  Humus’ta  Dâru’l-Muallimîn  el-İbtidâiyye’de 
hukuk öğretmeni oldu. Onun akademik kariyeri ise yeni açılan Şam Üni-
versitesi  Hukuk  Fakültesi’ne  1961’de  asistan  olmasıyla  başladı.  1965’te 
Ezher’de doktorasını tamamlamasını müteakip Şam Üniversitesi’nde karşı-
laştırmalı  hukuk  ve  din  bilimleri  alanlarında  dersler  vermeye  başladı  ve 
                                                           
3   Ailenin fakirliği nedeniyle (babası mesleği olan el-Herat el-Cedide mahallesindeki Rifai 
Camii’nin  iman-hatipliğini  yürütmeye  ilave  olarak,  genelde  Kürt  Cezire  bölgesinden 
getirdiği İslami kitapların ticaretiyle de meşgul olmak zorundaydı) babası kendi kitapla-
rının çoğunu satmak zorunda kalmıştır. Aksi takdirde düğün merasimini yapamayacak-
tı. Butî 1995: 62. 

4   Butî Suriye Ordusu’na çağrılmaktan lise öğrencisi olarak kurtuldu. Çünkü ellili yıllarda 
ailenin  tek  erkek  çocuğunun  askerlikten  muaf  tutulmasına  dair  kanun  henüz  kabul 
edilmemişti. Butî 1995: 63. 

5   Eğitim Bakanlığı sınavda başarılı olanların listesini oluşturmaya çalışıyordu. Buna göre 
mezunlara öğretmenlik listedeki sıralarına göre veriliyordu. Listenin sonuna doğru yer 
bulan adayların iş bulma şansı yoktu, bu nedenle de bir sonraki yıl tekrar sınava girme-
leri gerekiyordu.  

___________________________ Şeyh Muhammed Said Ramazan el-Butî  133 

bazan da Hukuk Fakültesi’nin dekanlığını yürüttü. Butî İslam Hukuku ve 
Mezhepleri  Bölümü’nde  karşılaştırmalı  hukuk  profesörü  olup  fıkıh  usulü, 
İslam akaidi ve siyer konularında dersler vermektedir. 

Etkiler 
Hayatının erken dönemlerinde Kürt etnik kimlikleri sosyal ve kültürel 
arka  planlarına  baskın  olmakla  beraber,  Butî’nin  entellektüel  gelişimi 
başladığında  ailesi  ‘Suriyelileşme’  sürecini  artık  tamamlamıştı.6  Buna  rağ-
men Butî Kürt kimliğini asla reddetmedi ve Kürt dili ve edebiyatına olan 
ilgisini sürdürdü. Mesela, o dönemde daha yirmili yaşlarında iken Kürt şair 
Ahmet Hasani’nin Memo ve Zeyn arasında geçen ‘yer yüzünde ekilip, gök 
yüzünde  olgunlaşan’7  trajik  bir  aşk  hikayesini  anlatan  eserini  Arapça’ya 
çevirip,  şiir  formundaki  hikayeyi  nesir  formuna  dönüştürmüştür.8  Yine 
Anadolu’nun yoksul kırsal çevreleri ve ailesinin fakirliği Butî’de güçlü bir 
sosyal  adalet  duygusunun  gelişmesine  ve  onu  Suriye  toplumunun  sosyal, 
ekonomik  ve  finansal  bozukluklarını  sık  sık  gündeme  getirmeye  sevketti. 
Bu  ve  onun  babasının 
ilk  olarak  Türkiye’de,  sonra  da  Suriye’de 
sekülerleşme  eğilimlerine  karşı  hayat  boyu  karşı  durması  Butî’yi  gelişme 
çağında siyasi olarak çok güçlü olan Suriye Müslüman Kardeşler’i ile karşı-
laştırmış olabilir.9 Suriye Müslüman Kardeşler’in lideri olan Mustafa Sıbai 
1956’da  Şam  Üniversitesi  Hukuk  Fakültesi  dekanlığına  ve  İslam  Hukuku 
profesörlüğüne atandı ve 1960’da Butî asistan olarak çalışmaya başladığın-
da hala oradaydı. Biyografik kaynaklardan öğrendiğimize göre her iki aile 
de  sık  sık  birbirlerini  ziyaret  ediyorlardı  ve  baba  Butî,  oldukça  fiziksel 
engellere maruz Müslüman lidere büyük sempati duyuyordu. Ellili yılların 
başında  o  zamanlar  Suriye  Müslüman  Kardeşler’i  ile  yakın  ilişkisi  olan 
Râbıtatu’l-Ulemâi’d-Dîniyye  tarafından  düzenlenen  haftalık  hitabet  prog-
ramlarında  Butî  meraklı  bir  dinleyici  olarak  göründü  (Butî  1995:  127). 
Fakat öyle görünüyor ki Butî’nin entellektüel ve kişisel hayatı üzerinde en 
büyük  etkiye  Meydan’daki  (o  zamanlar  Müslüman  Kardeşler’in  merkezi 

                                                           
6   Butî’nin  din  alimleriyle  karşılaşması  münhasıran  Molla  Abdülmecid,  Molla  Ali,  Mu-

hammed Cezu, Molla Said, Molla Abdülcelil ve Molla Halid gibi Kürt alimleriyle idi 

7   Bu Memo ve Zeyn kitabının alt başlığıdır. (Butî 1958) 
8   Diğer çalışmaları arasında Nehcü’l-Enân (dini ve ahlaki adap külliyatı) ve Nu Bahr (fıkıh 

terimleri sözlüğü) tahkikleri vardır. Bu detaylar için Sandra Houot’a minnettarım. 

9   Kardeşler  Şam’daki  meclis  sandalyelerinin  1949’da  %23,  1954’te  %19,  1961’de  %18’ini 

kazandı. Bkz. Batatu 1982: 17; Abdullah 1983: 88-95; Kleidar 1974: 16-22).  

134  Usûl ________________________________________________________  

olan)  Enstitü’den  hocası  olan  Hasan  Habenneke  neden  olmuştur.  Şeyh 
Habenneke  1964,  1967  ve  1973’teki  protestolar  boyunca  1963’de  iktidara 
gelen seküler Baas Partisi hükümetine (Bkz. Munson 1988: 89; yine Hassan 
1980: 91-108, ve Hinnebusch 1982: 138-169) karşı direniş gösteren önemli 
alimlerden biriydi. Mesela o Râbıtatu’l-Ulemâ’nın  başkanı olarak, 1967’de 
askeri bir dergide yayınlanan ırkçı ve din karşıtı bir makaleyi protesto için 
bir  gösteri  düzenledi  (Bkz.  Schaikh  1992:  233,  Mayer  1983  ve  Reissner 
1980).  Yine  o,  yasamanın  temel  kaynağı  olmasının  dışında  İslam’dan  hiç 
bahsetmeyen  yeni  anayasanın  ilk  taslağına  karşı  1973’te  Şam’da  protesto 
gösterisi  düzenledi  (Bkz.  Munson  1988:  88-89  ve  Hudson  1983:  82-86). 
Şeyhe karşı büyük hayranlık besleyen Butî, Şafî olan Habenneke’nin Suriye 
baş  müftüsü  olmak  için  girdiği  seçimde  onu  desteklemek  için  babasının 
hayat  boyu  çekildiği  uzlet  hayatını  aniden  nasıl  terkettiğini  detaylı  bir 
şekilde anlatır. Baba Butî’nin gayreti Habenneke’nin ‘hukuki zekası’ nede-
niyle,  Hanefi  alimin  göreve  gelmesini  gerektiren  kuralın  kaldırılmasına 
diğer alimleri ikna etmekti. Buna ilave olarak Butî’nin babası sadece Hasan 
Habenneke’nin evindeki eğitim halkasına katılmakla kalmadı,10 ‘Şeyh ciddi 
şekilde hasta olduğunda halkın huzurunda Habenneke’nin sağlığı için dua 
edip, bütün gece onunla kalan tek’ alimdi (Butî 1995: 130-132).11 

Bu dönemde Butî’nin hayatına yön veren diğer bir entellektüel ve ma-
nevi figür ortaya çıktı: Bediüzzaman Said Nursî. Osmanlının son dönemi-
nin ve Türkiye Cumhuriyeti döneminin en etkili dini ve siyasi propaganda-
cısı ve entellektüel-dini bir hareket olan Nurculuk’un kurucusu olan Said 
Nursî hem Osmanlı hem de Cumhuriyet hükümetlerince defalarca tutuk-
lanıp yasaklandı (Bkz. Mardin 1982: 65-79; EI¹, c. 7. s. 143). Said Nursî’nin 
1958’de  yayımlanan  otobiyografisini  Kürtçe’den  Arapça’ya  çevirdikten 
sonra  Butî  ‘Said  Nursî:  Türkiyede’ki  İslami  devrimin  mucizesi’  adlı  bir 
makale yayımladı. Aşağıdaki paragraf sadece onun Said Nursî’nin davasına 

                                                           
10   Butî  toplantılarda  bulunamadı,  fakat  katılanları  hatırlar:  Babası,  Hasan  Habenneke, 
Ahmet  el-Dakar,  Abdülkerim  Rifaî,  Emin  el-Mısrî.  Okunan  eserler  ise  İmam  Şafî’nin 
Risale’si, İmam Nevevî’nin el-Mecmu’su. Butî 1995: 130. 

11   Benim Butî ile konuşmamda, Butî onu yumuşak kalpli ve kendisinin ve diğer öğrencile-
rin üzerinde büyük etkisi olan müttaki bir öğretmen olarak övmekten çekinmedi. Haya-
tına  baktığında  Butî  İslami  bilgiyi  temelde  ‘iki  öğretmen  ve  manevi  liderden’  aldığını 
zikreder: Babası ve Hasan Habenneke el-Meydanî. Butî 1995: 62. 

___________________________ Şeyh Muhammed Said Ramazan el-Butî  135 

olan hayranlığını göstermiyor, aynı zamanda o dönemde kendisinin istek-
lerini de yansıtıyor: 

Onun  hayatını  şu  bir  kaç  sayfaya  yazmak  için  kalemi  elime  aldığımda 
içimin derinliklerinde harekete geçen büyük bir heyecan hissediyorum. Bu 
kelimeleri  yazdığımda  İslami  inancına  sadık  bir  müslümanın,  davasıyla 
barışık  bir  vaizin,  eserlerine  kendini  adamış  bir  alimin  hayatının  gerek 
sosyal  açıdan,  gerek  siyasal  açıdan,  gerek  ahlaki  açıdan  ve  gerekse  diğer 
açılardan  nasıl  olması  gerektiğini  gösterdiğimi  hissediyorum...  Fakat  bu 
büyük dava adamının hayatını anlatırken büyük bir heyecan ve mutluluk 
hissetmemin tek nedeni bu değildir. Bu neden belki de günümüzün diğer 
İslam alimlerinin ve vaizlerinin bir çoğunun hayatında artık bulamadığımız 
ithaf,  samimi  gayret  ve  diğergamlık  vasıflarıyla  ayırdedilebilecek  hayatı 
onun  hayatında  bulmamdır.  Benim  Bediüzzaman’ın  hayatını  yazarken 
duyduğum mutluluk ücra bir çölde ciğeri susuzluktan kurumuş ve susuz-
luktan ölmek üzere olan birinin Fırat suyunun parıltısını gördüğü andaki 
mutluluğundan daha fazla olduğunu söylemek abartı değildir (Butî 1972a: 
240). 

Şeyh Butî’nin yaşayan ve siyasi şuura sahip bir İslami hareketin amacına 
duyduğu  sempati  kayda  değer  görünüyor.  Fakat  Müslüman  Kardeşler’in 
bazı ideallerine sempati duymak, askeri eylemlere gelince işbirliği veya suç 
ortaklığı ile aynı anlama gelmez. O artan muhalefetle Müslüman Kardeşler 
ve diğer küçük İslami grupların mensupları tarafından önde gelen Alevilere 
suikast düzenlenmesi, hükümet ve Baas Partisi ofisleri, polis istasyonları ve 
askeri  birliklere  saldırılar  düzenlenmesine  şahit  oldu.  Haziran  1979’da 
Halep  Topçu  Okulu’nda  83  alevi  askerin  vurulmasından  sonra  Butî,  En-
formasyon Bakanlığı’nın isteği üzerine televizyonda bu öldürmelerin meşru 
olmadığını ilan etmişti.12 

Bu olay toplumsal bir figür ve yüksek dereceli bir alim olarak Butî’nin 
hayatında  bir  dönüm  noktası  olarak  kabul  edilebilir.  Sadece  bir  kaç  yıl 
sonra, 1982’de bütün Suriye’yi saran şiddetli ayaklanmaların doruğa çıktığı 
bir dönemde ondan yeni  asrın (onbeşinci hicri  asrın) gelişi vesilesiyle bir 
konuşma  yapması,  İslamcıların  savaşındaki  resmi  hedefi  olduğu  bir  dö-
nemde Suriye Devlet Başkanı Hafız Esed’e itaatkar hitap etmesi istenmiş ve 
                                                           
12   O suikastin ne ‘irtidat sebebiyle öldürme’, ne ‘kısas sebebiyle öldürme’, ne ‘savaş veya 

soygun nedeniyle öldürme’ olduğunu iddia eder. Butî 1995: 140; bkz. Binswanger 1981. 

136  Usûl ________________________________________________________  

Şeyh kabul etmişti (Butî 1995: 140-141). Bir kaç yıl sonra Hükümet İslami 
yayınlara  uygulanan  sıkı  sansürü,  dini  televizyon  yayınlarının  tamamen 
yasaklanışını ve kamu kuruluşlarında hicap ve nikap gibi kadın örtülerinin 
giyilmesinin yasaklanmasını ortadan kaldırdığında Butî ‘bu başarıların gizli 
mimarı’ Başkan Esed’e televizyondan teşekkür etme davetini kabul etmişti 
(Butî 1995: 141). 

Butî  daha  fazla  toplumsal  bir  figür  oldukça  devrimci  gücünü  daha  az 
muhafaza  edebildi.  Daha  önce  kendini  devletin  İslami  muhalefete  karşı 
takındığı  sert  tepkiden  uzak  tutması  nedeniyle  büyük  saygı  görüyordu. 
1979’dan sonra artan bir oranda Başkan Esed’in ihsanına mazhar olması ve 
özellikle  de  Başkan’ın  Suriye  televizyonunda  düzenli  olarak  konuşma 
yapması için ona yaptığı teklifi kabul etmesiyle Butî güvenilirliğini büyük 
oranda kaybetti. Birçok sünni müslüman ondan yayınlarda İslami eleştiri-
lerin  sözcüsü  olmasını  bekledi,  fakat  onu  oldukça  tedbirli  ve  diplomatik 
bulunca  büyük  hayal  kırıklığı  yaşadı.  Bununla  beraber  onun  etrafındaki 
eleştirel seslere karşı oldukça duyarlı olduğu görülüyor. İşte Benim Babam 
adlı  biyografisini  okuyanlara  devamlı  verilen  izlenim,  Butî’nin  kendisinin 
devlet yetkililerinin resmi görevlerini yerine getirmek konusunda gönülsüz, 
hatta  isteksiz  olduğudur.  Butî,  bunları  yapmasını  tavsiye  eden,  hatta  onu 
zorlayan ya da daha iyi bir ifadeyle isteyenin hep babası olduğunu göster-
meye  çalışır.  ‘Gerçekte  o  zaman  söylediğim  her  şey  babam  tarafından 
yönlendirilip emredildi, Allah’ın rahmeti üzerine olsun’ (Butî 1995: 140). 

Eserler 
Butî’nin eserleri çok ve çeşitlidir. Her şeyden önce otuz yıl kadar önce 
Butî’nin ilk eserinin yayımlanmasından sonra yirmiden fazla hacimli eser 
yayımlandı.  Bunun  dışında  son  yirmi  yıl  boyunca  İslam  dünyasındaki 
krizler üzerine yayımladığı (şimdiye kadar on) kitapçıktan oluşan bir serisi 
vardır. Bunlar Zirve Analizleri (Abhâs fî’l-Kımme)13 adlı biraz tuhaf başlık 
altında çıkar ve müslümanlar arasında oldukça popülerdirler. Bu A6 boyu-
tundaki  kitapçıklarla  Butî  ‘müslümanların  problemlerinin  çözümüne  dair 
en etkili ilacı vermeyi’ amaçlar ve şayet bazı insanlar dünya problemlerini 
kavrayamazlarsa, Butî devam eder, onlara ‘onların bu ilaca muhtaç olduk-

                                                           
13   (i) Butî 1971; (ii) Butî 1973b; (iii) Butî 1972b; (iv) Butî 1975b; (v) Butî 1973a; (vi) Butî 

1973c; (vii) Butî 1976a; (viii) Butî 1977; (ix) Butî ts. (x) Butî 1994b.  

___________________________ Şeyh Muhammed Said Ramazan el-Butî  137 

larını’  gösterecektir  (Butî  1972:  2).  Buna  ilaveten  cami  önlerinde  bunları 
binlerce  kişiye  satan  bir  grup  genç  müslüman  tarafından  düzenli  olarak 
kasete  kaydedilen  onun  camide  verdiği  yüzlerce  dini  konuşma,  ders  ve 
hutbesi vardır.14 Mesela hukuk öğrencilerinin çalışma odasında öğrencile-
rin bir servet harcaması gereken (L1080)15 İslam akaidine dair 27 parçalık 
bir ders serisi ve buna ilave olarak Nevevi’nin Riyâzü’s-Sâlihîn’i üzerine bir 
çok bölümden oluşan şerh gördüm. Ocak 1990’dan itibaren tıbbi ve bilim-
sel dergi Tabîbuk, Şeyh Butî’den ara sıra, özellikle de ibadet ve muamelat 
konularında fetvalar yayımladı (örnek olarak ibadet erkanıyla ilgili kurallar, 
sünnet  olma  problemi, 
zarı  delinmesi,  homoseksüellik, 
masturbasyon, AIDS ve benzeri konularda) (Bkz. Houot 1996). Son olarak 
onun şimdi kitap olarak da mevcut olan (Butî 1970, 1968a, 1965, 1975a ve 
1994a)  mukayeseli  İslam  hukukuyla  ilgili  dersleri,  video  kasetleri,  televiz-
yondaki  dini  konuşmaları  ve  İctihâd  ve  en-Nehcü’l-İslamî  gibi  dergilerde 
çıkmış bir çok makalesi vardır.16 

kızlık 

Butî’nin  eserlerinde  konu  sunırlaması  görmek  neredeyse  imkansızdır. 
Akademik ve toplum hayatında daha yüksek makamlara çıkaran basamak-
ları tırmanmış bir İslam alimi ve bir çok Suriye’li müslüman için modern 
hayatla  ilgili  İslam’daki  bir  çok  entellektüel  tartışmada  önde  gelen  dini 
otorite olarak Butî, zamanının en ilgili ve tehlikeli konularına dair görüşle-
rini ifade etti. Bunlar kölelik, kadının örtünmesi, kadın işçi, eğitim, İslami 
tebliğ, diriliş, radikalizm ve reformizm, cihat, sekülarizm, Marksizm, milli-
yetçilik  ve  benzeri  konularla  ilgili  (Butî  1978,  1993,  1990a,  1969  ve  1988) 
‘İslam ... konusunda ne der?’ formunda yayımlandı. Onun eserleri kürtaj, 
kitle  iletişim,  makro  ve  mikro  ekonomi  ve  Arap  edebiyatı  gibi  konularla 
ilgili  görüşler  dahi  içerir  (Butî  1976b,  1972a,  1993  ve  1958).  Onun  konu 
seçimi tutarlı bir yapı takip etmez ve hiç bir yerde aynı soruya aynı kesin 
cevap verilmez. Onun yayınlarının çoğu belli bir zamanda tartışılan konu-
                                                           
14   Bunlar şu marka altında satılırlar: Tescîlat el-Hâfız. 
15   1996’da bir kaset 40 Suriye lirasına satılıyordu. Bu da dini içerikli bir kitabın dötte bir 

fiyatıdır.  

16   Butî’nin  kitaplarının  çoğu  şimdi  dördüncü,  beşinci  veya  iki  kitapta  sekiz  ve  onuncu 
baskılarını  yapmışlardır.  Arap  dünyasında  her  baskıda  az  sayıda  kitap  basıldığı  göz 
önünde  bulundurulsa  bile,  bu  kitaplar  şimdiye  kadar  yüzbinlerce  nüsha  satılmış  ol-
malıdır.  Butî’nin  muazzam  üretkenliği  Arap  kitapçıları  hala  şaşırtmaktadır.  Birine 
Butî’nin  hangi  kitaplarının  mevcut  olduğunu  sorduğumda  kitapçı  onun  eserlerinin 
büyük bir stoğuyla karşılaşınca bu adam deli diye haykırdı. 

138  Usûl ________________________________________________________  

larla ilgili geçici görüşler veya muhalifleriyle yaptığı tartışmaların kitaplaş-
tırılmasından  ibarettir  (Butî  1990b,  1994c  ve  1994d).  Mesela  Yevme 
İnhadara’l-Cemâl  mine’s-Sâkıfe  diye  yazan  Nebil  Feyyaz’ın  oldukça  tartış-
malı mülakatı (Feyyaz 1995; Daha fazla detay için bkz. Wörtz ts.), kitabın 
yazarına göre Butî’nin Başkan Esed’i ziyareti ardından Suriye’de yasaklan-
mıştır. 

Üslup ve Kişilik 
Butî’nin akademik üslubu ile ilgili kayda değer şey onun kişisel tonudur. 
O Michael Gilsenan’ın otoritesini kişisel karakteriyle değil sadece elde ettiği 
bilgiyle tanımladığı ve genellikle kişisel ilişkilerin kesilip objektifleştirilmiş 
bir  eğitim  sürecinden  geçmiş  ‘ideal  tip’  alimine  hiç  benzemez  (Gilsenan 
1982: 31-32). Buna karşın Butî, İslami bilgeliğini, babasının biyografisinden 
de görülebileceği gibi sadece hayatının en özel alanlarını açıklayarak değil, 
aynı  zamanda  dikkat  çekici  bir  kişisel  tonla  da  sunar.  Onun  kitaplarının 
girişleri de oldukça kişiseldir. Hutbenin veya duanın ortasında çoğunlukla 
hıçkırarak  ağlama  ve  gözyaşlarıyla  biten  kendinden  geçmeleri  bir  tarafa, 
onun  duygusal  taşkınlıkları  herkes  tarafından  bilinir.17  Butî’nin  açık  ko-
nuşması, hazır cevaplılığı, hışırtılı sesi, canlı jest ve mimikleri takdir edilir. 
Onun Arapçası gerçekten de sade edebi Arapça’dır. Bununla birlikte onun 
Levanten diyalekti kullanması kayda değerdir. Mesela o neredeyse sistema-
tik olarak daha formel soru edatları olan ‘maza’, ‘hel’, ‘men huve’ edatları 
yerine ‘şu’, ‘ma’ ‘meen’ edatlarını veya ‘fakat’ ve ‘izen’ gibi edatların yerine 
‘bes’  ve  ‘teeb’  gibi  edatları  kullanır.  Butî’yi  mülakat  yaptığım  diğer  Şam 
merkezli alimlerden ayıran şey onun içe bakış yeteneğidir. Butî toplumsal 
bir figür olarak konumu ve çevresindekiler üzerindeki etkisinin farkında-
dır.  O  İslam’ın  içindeki  farklı  akım,  grup  ve  takipçiler  arasında  ayırım 
yapabilecek  güçte  olup  onlarla  etkileyici  ve  cedeli  bir  yöntemle  tartışır. 
Onun  kitapları,  konuşmaları  ve  hutbeleri  Butî’nin  ‘yeni  yayımlanmış  bir 
eserle’,  ‘dikkatsiz  birileri  tarafından  yazılmış  bir  kitapla’,  ‘dün  telefonda 
kendisine sorulan tuhaf bir soruyla’ veya ‘benim son kitabıma karşı verilen 
cevapla’  meşgul  olduğu  sonu  gelmez  tartışmalar  gibi  görünür.  O  farklı 
görüşlerle  uğraşır,  bazan  diğerlerinin  ‘kesin  olarak  yanlış  olduğunu’  veya 
                                                           
17   Christian’ın (1982) Hristiyanlıkta da gösterdiği gibi dini konuşmalar esnasında ağlamak 
tarihsel olarak yaygın bir fenomen olup dinleyicileri duygulandırmaya yönelik bir hita-
bet vasıtası olarak görülebilir. 

___________________________ Şeyh Muhammed Said Ramazan el-Butî  139 

‘tamamen  bilimsellikten  uzak  olduğunu’  ispatlar.  Bazan  onlara  yalancılar 
ve aptallar diye hitap eder; hatta diğer yazarlarla ilgili bazan da ‘Batılı’ veya 
‘Yahudi’ arka planlarından dolayı ayrımcılık bile yapar. Özet olarak dene-
bilir  ki  Butî’nin  her  ne  pahasına  olursa  olsun  muhaliflerine  üstün  olma 
gayretiyle  belirgin  olan  hitabet  üslubu  ‘rekabetçi  akademisyenlik’  olarak 
isimlendirilebilir. 

Modern Müslüman düşünürlerinin birçoğunun aksine Butî şer’i bilim-
lerde, özellikle de onların temel disiplini olan fıkıh usulünde uzmanlaşmış-
tır. O İslam fıkıh usulünün bütün kaynaklarıyla ilgili derin bilgiye sahiptir 
ve bu bilgi tartışmada muhalifine karşı ona büyük bir avantaj sağlar. Onun 
argümanları ve görüşlerinin çoğu geleneksel hukuk bilim geleneği çerçevesi 
içinde ifade edilmiş olup, sıkça Kur’an ayetlerine, Peygamber’in hadislerine 
ve  önde  gelen  klasik  otoritelerin,  özellikle  de  İmam  Nevevi,  İbn  Arabi, 
Gazali ve Şafi’nin görüşlerine atıf içerir. Branşı olması nedeniyle Butî, İslam 
hukukunu İslam dininin özü olarak görür; İslam’dan bahsettiği her yerde o 
şeriatın  prensiplerini,  emirlerini  ve  pratik  imalarını  kasteder.  Hukuki 
meselelerle  ilgili  konuşurken  o  vardığı  sonuçların  orjinalliğine  asla  aşırı 
vurgu yapmaz, fakat insanlara dikkatlice inşa edilmiş hususları değiştirmek 
istemediğini  söyler.  “Allah’ın  kanununun  yeniden  düzenlenmesi  onun 
kötüye kullanılmasından başka bir şey değildir, öyle değil mi?” (Butî 1994d: 
63). Fakat aynı zamanda Butî İslam hukukunu farklı açılardan değerlendi-
rerek, klasik hukuki akıl yürütmenin sınırlarını aşmaya da ilgi gösterir. O 
İslam  fıkhının  felsefi,  kozmolojik  ve  tarihi  temelleri  üzerine  yazılar  yazar 
(Butî 1968b, 1992 ve 1994b). O detaylı karşılaştırmalar için seküler pozitif 
hukukun  bazı  alanlarıyla  da  ilgilenir  (Butî  1976b).  Bir  çok  modern  alim 
gibi, o da farklı fıkhi görüşlere özel ilgi duyar ve karşılaştırmalı fıkha dair 
kitap ve derslerinde bu görüşleri savunur (Butî 1970, 1968a, 1965, 1975 ve 
1994a).  Bu  açıdan  Butî  Şafi  arka  planına  bağlı  kalmayıp,  her  hangi  bir 
mezhebi taraf tutmaksızın modern dönem öncesi fıkıh usulü kitaplarında 
bulunan  önde  gelen  fıkıh  alimlerinin  görüşlerinin  ve  katkılarının  dengeli 
bir değerlendirmesini sunar (Bkz. Kemali 1991: xıv). 

Onun öğretim üslubu çekici, mantıklı ve didaktik olup kitaplarının içe-
riği de açıkça yazılmıştır. Onun kitaplarını okuyan veya derslerini dinleyen 
kişinin  devamlı  olarak  onun  argümanının  mantığını,  fıkhi  kaynakları 
kullanma yöntemini takip etmesi ve dolayısıyla da belli bir hükme ulaşıl-

140  Usûl ________________________________________________________  

manın aşamalarını yakalaması istenir. Bu onun İslam hukuku ile ilgili yazı 
ve  derslerinin,  müslüman  halkı  şeriatın  genel  prensipleriyle  ilgili  eğitmek 
olan nihai gayesini de ifade eder. Butî’ye göre İslam hukukunun kural ve 
gereklerini bilmeden İslam dinine yönelmek bir anlam ifade etmez. Onun 
gayreti  insanlara  ictihad  sürecinin  (şer’î  kaynaklardan  hukuku  çıkarmak 
için akıl yürütme) temel prensiplerini anlama şansı vermektir, fakat takip-
çilerin İslam fıkhının teknik terminolojisini bilmelerini ve böylece yeterin-
ce  uzmanlaşmamış  birinin  kendisi  için  fıkhi  akıl  yürütme  yapabileceği 
imasından kaçınmaları gerektiğini bilmelerini talep eder. ‘İslam’ın ve İslam 
hukukunun bir kaç basit kuraldan ibaret olduğunu iddia etmek tamamen 
saçmalıktır!’ (Butî 1969: 42) 

İslam Alimi Olarak Şeyh Butî 
İslam fıkhının geleneksel ilmi yöntemini aşırı liberal veya göreli duruş-
lara karşı savunurken, bir İslam alimi olarak Butî’nin temel endişesi sezile-
bilir. Onun temel ve en karmaşık eserleri İslami akıl yürütmenin karmaşık 
gereklerini basitleştirmeye çalışan radikal selefi duruşa saldırıya ayrılmıştır. 
Mezhepsizlik: İslam Şeriatını Tehdit Eden En Büyük Bidat adlı eserinde daha 
esnek ve daha az bağlayıcı ictihad sistemini destekleyen, ulemanın kılı kırk 
yarmasını  reddeden,  her  ferdi  dini  uzmanların  görüşlerine  güvenmemeye 
teşvik eden, değişik fıkıh okullarının görüşlerini tek bir okula indirgemeyi 
amaçlayan  ve  son  olarak  dört  fıkıh  okulunun  icmasına  karşı  Kur’an  ve 
Sünnet’in iman, ibadet, ahlak ve hukuk alanında güvenilir kaynaklar oldu-
ğuna  vurgu  yapan,  fıkhi  mezhepler  karşıtı  eğilimi  eleştirir.  Butî  modern 
şartların daha esnek ictihad sistemi gerektirdiğini ve ictihad kapısının açık 
tutulması gerektiğini inkar etmez. Butî şöyle yazar: ‘Bizim zamanımıza has 
olan  şartları  ve  problemleri  çalışmak  mutlak  olarak  zorunludur.  Bizim 
ciddi ve samimi olarak eskiden olduğundan daha farklı hale gelmiş değer 
ve adetleri incelememiz gerekir. Bunun Allah’ın bize yüklediği temel vazi-
felerden  biri  olduğunda  şüphe  yoktur’  (Butî  1990c:  177)  Daha  önce  de 
başka yerlerde o, müslümanlar önceki nesil İslam toplumunun ilgileneme-
dikleri  yeni  bir  meseleyle  karşılaştıklarında  devamlı  olarak  taklitten 
(müctehidlerin  kararlarını  taklit)  ziyade  ictihadı  teşvik  ettiğini  ifade  eder 
(Butî  1970:  10-16).  Gerçekte  Şeyh  Butî  insanlara  kendi  görüşlerini  (rey) 
kullanmalarını tavsiye eder ki böylece asıl kaynakları daha sık çalışabilsin-
ler. ‘Şayet kişi belli bir meselede farklı bir yoruma, birbiriyle çelişen metin-

___________________________ Şeyh Muhammed Said Ramazan el-Butî  141 

sel delillere veya kendi okulunun anlayışından farklı bir hadise rastlarsa, bu 
durumda İmam’ını takip etmemesi gerekir, kendi ictihadının sonucu onu 
bağlar (Butî 1969: 65). Şeyh 1984’te İstanbul’daki İslam Düşüncesi Konfe-
ransı’nda gündeme getirilen, yeni ortaya çıkan meseleler hakkında kurum-
sal toplu ictihad yapmaları için İslam dünyasının önde gelen alimlerinden 
oluşan bağımsız bir konsey kurulması fikrini de destekler (Butî 1990c: 178). 
O bu fikri mecazi olarak biri İslam ve hukukunu, diğeri de modern mede-
niyetin bütün sembollerini ihtiva eden ve müctehidlerin devamlı çalışmala-
rıyla birbirine paralel hareket ettirilen iki kayığa benzetir (Butî 1990c: 143). 
Klasik dönem öncesi ictihad sisteminin esnekliğini tekrar kazanma yö-
nündeki  istekliliğine  rağmen  Butî,  ‘ictihada  bakarken  bencilce  keyfilik’ 
olarak  isimlendirdiği  şeyi  de  reddeder.  ‘Bazıları  [modernistler]  ictihadın 
rüyalarını gerçekleştirecek, bütün kapıları açacak ve bütün engelleri kaldı-
racak, yasaklanmış her şeyi yapmak için bir çeşit izin veren bir tür gizli bir 
reçete olduğuna inanıyor’ (Butî 1990c: 143). Ona göre her bir ferdin kendi 
ictihadını yapma hakkının olması gerektiği fikri kabul edilemezdir. Aksine 
ictihad süreci ilgili kaynakların derin bilgisini ve kuralları asıl kaynaklardan 
modern  durumlara  uygulayabilecek  yeteneği  gerektirir.  Mukallid, 
müctehidin  bilgi  seviyesine  ulaşamadığı  sürece  ona  uymak  zorundadır. 
Dini bilgiye dair bu hiyerarşik görüşünü Şatıbi’nin bir sözüyle destekleyen 
Butî, entellektüel açıdan mukallidin daha aşağı seviyede olması durumunda 
Kur’an  ve  Sünnet’in  müctehid  için  bağlayıcı  olması  gibi  müctehidin 
ictihadının da mukallid için bağlayıcı olduğunu iddia eder (Butî 1969: 73). 
Butî kurulu otoriteyle mücadele eden modernistlerin tehdidini hissedi-
yor:  ‘Mukallidin  her  gün  imamını  değiştirmesi,  sonra  da  onu  başka  bir 
imamla  değiştirmesi  nasıl  mümkün  olur?  Bu  her  ay  mı,  yoksa  her  yıl  mı 
olmalı? Şayet mukallid bunu yapmak zorunda ise bu zorunluluğu destekle-
yen  fıkhi  delil  nerededir?’  (Butî  1969:  76).  Butî  devamında  şöyle  sorar: 
Şayet insanlar imamlarına uymayı bırakırlarsa ne olur? Butî cevabı da şöyle 
verir: Bu insanların evlerini inşa ederken mühendislerin bilgisini; hastaları-
nı  tedavi  ederken  doktorların  bilgisini;  fabrikalarını  işletirken  uzmanların 
bilgisini yok saymaları gibi bir şeydir. Bunun sonunun nereye varacağında 
bir  şüphe  yoktur:  Tehlikeli  bir  kaos.  İnsanlar  kendi  evlerini  yıkacaklar, 
nefislerini sindirecekler ve fakirliğe maruz kalacaklar. ‘Bütün bunlar insan-
ların  ictihadı  gerçek  yerinden  indirip  hiç  bir  kurala  uymaksızın  onu  kul-

142  Usûl ________________________________________________________  

lanmalarından ve onların Allah’ın toplu işbirliği, yardımlaşma, öğretim ve 
farklı insan grupları arasında danışmadan oluşan fıkhi uygulamalarını yok 
saymalarından kaynaklanır’ (Butî 1969: 73). Hüküm çıkarma ilmini uygun 
tıbbi  teşhisle  karşılaştırarak  Butî  okuyucusuna  uzmanlaşmanın  önemli 
olduğu bir dönemde yaşadığını bildiriyor: ‘Çocuğu ciddi bir şekilde hasta 
olan  bir  babanın  eğitim  görmüş  bir  doktora  danışması  yerine,  sadece  tıp 
kitaplarına bakarak kendi kendine o çocuğa yanlış bir ilaç vermesi günah 
değil midir?’ (Butî 1969: 104) Butî şu sonuca varıyor: Dini konularda her-
kesin kendi kendinin müftüsü olmak amacıyla kaynakları çalışması aptalca 
ve tehlikeli bir şeydir. 

Buna ilave olarak Butî ‘İslam hukuku, fıkıh usulü veya erken dönem İs-
lam tarihi konusunda iyi bilgi sahibi olamamış’ İslamcılar arasında gözlem-
lediği  seçmeci  ictihad  uygulamasına  karşı  da  okuyucusunu  uyarır.  Onlar 
önce bir meselenin İslami olduğuna kani olduktan sonra, önceden benim-
sedikleri  bu  durumu  destekleyen  metinler  seçerek  kendi  durumlarını 
meşrulaştırmaya çalışırlar. Fakat geleneksel olarak her bir mesele müstakil 
olarak  ele  alınmalı  ve  bir  amaca  ulaşma  vasıtası  olarak  görülmemelidir. 
Şeyh Butî geleneksel metod olan yeni problemleri bağlayıcı metinlerle veya 
İmam’ların metinleriyle irtibatlandırarak bir eylemin caiz olup olmadığına 
(veya  bid’at)  dair  karar  vermeyi  savunur.  Bu  açıdan  Butî  ‘maslaha-i 
mürselenin  (kamu  yararını  gözetme)  bütün  diğer  hususları  öncelemesi, 
yani şayet Kur’an ve Sünnet ve diğer şer’i deliller belli bir olayda insanların 
maslahatıyla uyuşursa onların hemen uygulanması, fakat uyuşmazsa mas-
lahata  öncelik  verilmesi  gerektiğine  dair  Tufi’nin  fikrini  yeniden  canlan-
dırma eğilimi’ anlayışına şiddetle karşı çıkar. Butî bu ‘fantazilerin’ her tür 
kötü kullanımın önünü açtığını ifade eder. Ona göre nass olmaksızın mas-
lahata müracatı meşrulaştıran bu fikir imkansızdır (Butî 1965: 178-189). 

Müslüman  modernistlerin  ‘bütün  ibadetler  ve  dini  müesseseleri  İslami 
olmadıkları gerekçesiyle reddetme’ teşebbüslerinin arka planına karşı Butî 
Selefiyye adlı kitabında ‘bilgiye ve nasların tefsirine yönelik bir ilmi metod’ 
(‘menhecü’l-ilm  fi’l-marife  ve  tefsîr  en-nüsûs’)  (Butî  1988:  55)  veya  daha 
sonra ifade ettiği gibi ‘kapsamlı bir metod’ (el-menhecü’l-câmî) (Butî 1988: 
60) geliştirir. Burada Butî Selefiyye hareketinin ‘İslami geleneğin içine giren 
her şeyi süratle temizleme’ anlayışını düzeltmek için metin analiz ve eleşti-
risinin klasik araçlarını canlandırmaya çalışır. O şeriatın bütün hükümleri-

___________________________ Şeyh Muhammed Said Ramazan el-Butî  143 

nin  aynı  derecede  önemli  veya  sürekli  olmadığı,  dolayısıyla  da  farklı  yo-
rumlara cevaz verilebileceği gerçeğine vurgu yapar. Genelde alış veriş, örf 
ve adetlerle ilgili farazi hükümler vardır. Bunlar içtihada açıktır. Bu mesele-
lerle  ilgili  hakiki  ictihada  dayanan  fikir  ayrılıkları  zarar  veya  tehdit  oluş-
turmaz. Diğer taraftan iman ve ibadet konuları gibi Kur’an, Sünnet ve İcma 
ile  kesin  olarak  belirlenmiş  hükümler  artık  belirlenmiş  ve  kategorik  olup 
ictihada  da  kapalıdır.  Aşırı  hırslı  müslümanlar  hangi  meselelerin  ihtilafa 
açık,  hangilerinin  kapalı  olduğunun  farkında  olmaları  gerekir.  Bundan 
daha önemlisi, onların farklılık ve anlaşmazlıkları gidermeye yönelik stan-
dart davranış kurallarını bilmeleri gerekir. Onların İslam fıkhındaki ihtilaf 
adabını  öğrenmeleri  gerekir.  ‘İslam  hukukunun  “özü”  mutlak  kesinliğe 
hükmetmemektir’ (Butî 1970: 6) 

Yine Şeyh klasik Selefiyyeyi ve ‘klasik İslamı ve fıkıh usulünü tam olarak 
anlayamamış  ve  İslam  alimi  olmanın  gerektirdiği  diğer  donanımlara  da 
sahip  olmayan’,  fakat  diğer  müctehidleri  kafir  olarak  sınıflandırmaya 
eğilimli  olan  günümüz  genç  modernistlerini  de  sert  bir  şekilde  eleştirir. 
Onun  görüşüne  göre  müslümanlar  arasında  “İslam’ın  gerçek  anlamını” 
kavramadaki  acziyet,  onları  Sufizm  veya  bir  takım  İslami  ibadetler  gibi 
İslam’ın ayrılmaz parçası olan hususları da reddetmeye itmiştir. Geleneksel 
terminolojiyi uygulayarak Butî caiz olan İslami uygulamalarla ilgili daha az 
radikal görüşe ve daha farklı bir resme ulaşır. O okuyucusuna neyin farklı 
görüş  (hilaf),  neyin  sapma  (şüzuz),  neyin  hakikatten  ayrılma  veya  onu 
tahrif  (inhiraf)  ve  neyin  küfür  olduğuna  dair  klasik  güvenilir  ayrımları 
uygulamalarını öğütler (Butî 1988: 109-130). Buna ilaveten Butî  belli iba-
detleri  yerine  getiren  birinin  niyetini  ‘sadece  ibadetin  dışsal  hareketlerini 
gözlemleyerek’ sezmenin yanıltıcı olması nedeniyle modernistleri eleştirir. 
Bazı merasimler her ne kadar Peygamber tarafından açıkça emredilmese de 
Allah’a yönelik gerçek ibadet anlamına gelir. 

Tasavvuf ile ilgili olarak Butî, Sufi tarikatlerin kurulması, taraftarlarınca 
şeyhin  kutsanması  ve  ona  körü  körüne  itaat  edilmesi,  türbelerde  ibadet, 
gizli ve duygusallaştırılmış zikir ve tesbihlerin “gerçek İslam’ı bozduğuna” 
dair  modernist  eleştirilere  katılır  (Butî  1988:  117-130,  1971:  17-45).  Bu 
Butî’nin duygusal tasavvuf (et-tasavvuf el-vicdanî) olarak isimlendirip (Butî 
1971: 79) reddettiği tasavvuftur. Butî’ye göre bir çok sufinin İslami tebliğin 
amacını değil, kendi bencil menfaatlerini amaçladığı doğrudur. ‘Ben sami-

144  Usûl ________________________________________________________  

mi  olarak  değil  de,  meslek  icabı  vaaz  eden  bir  çok  sufi  şeyhi  biliyorum. 
Onlar para, siyasi etkinlik ve manevi lider olarak güç kazanmak istiyorlar. 
Onlar bunu sadece başkaları, bakın kaç tane öğrencisi ve müridi var desin-
ler diye yaparlar!’ (yazarın 2 Şubat 1996’da yaptığı mülakat). Buna rağmen 
o,  tasavvufun  reddedilip  İslam  dışı  görülmesi  gerektiğine  dair  hararetli 
talepleri de kabul etmez. ‘Ben bir müslümanın Allah’ın mescidinde kardeş-
leriyle  namazda  rüku  ve  secdeye  vararak  onların  Allah’a  yöneldiğini  his-
setmesine  rağmen,  zikir  meclislerinden  kaçmasına  şaşıyorum.  Ellerini 
kaldırıp Allah’a yönelmiş müslümanları görünce, onun sanki Allah’a isyan 
görmüş  gibi  bir  hisse  kapılması  şaşırtıcı  değil  midir?’  (yazarın  22  Şubat 
1996’da  Rükneddin  Camii’nde  kaydettiği  ders).  Butî  duygusal  tasavvufla 
Kur’an,  Sünnet  ve  İslam  hukukuna  dayanan  eylemlerden  oluşan  ahlaki 
eğilimli tasavvufun bir birine karıştırılmaması gerektiğini de vurgular.18 

Butî’nin temel kitap ve görüşleri ‘hakikatın tamamına sahip olduklarını 
zannetmekle  kalmayıp,  bir  çırpıda  bütün  mezhepleri  ve  anlaşmazlıkları 
ortadan  kaldırıp  bütün  insanları  birleştirebileceklerine  inanarak  diğer 
insanları da kendilerini takip etmeye zorlayan insanları’ da kınamayı hedef-
ler (Butî 1970: 15). Onlar metinleri kendi anlayış ve yorumlarının da doğru 
veya  yanlış  olabilecek  bir  hipotezden  başka  bir  şey  olmadığını  unutma 
eğilimindedirler.  O,  ‘aşırı  heveskar’  Selefiyye  takipçilerine  sert  eleştiriler 
yöneltmesine rağmen, onları hepten kınama konusunda oldukça ihtiyatlı-
dır. Mesela o ‘taraftarlık ve mezhebi bencillik neticesi yeni mezhebe taraftar 
oluşturup,  bunun  neticesinde  de  İslam  toplumunu  bölerek’  (Butî  1988: 
244-246) Selefiyye’nin kendi okulunu kurma teşebbüsünü tasvip etmediği-
ni gösterirken, diğer taraftan da onların yeni, taze ve radikal saikler katarak 
İslam  toplumunun  yeniden  canlanmasına  yönelik  katkılar  yaptıklarını 
inkar etmez (Butî 1988: 5). Şeyh Butî onların metinlere bağlanma ve İslami 
geçmişi yeniden yorumlayıp anlama çağrılarını destekler. Bu nedenle onun 
son  sözü  biraz  muğlaktır:  ‘Biz  onların  ictihad  konusundaki  görüşlerini 
terketmelerini  istemiyoruz.  Biz  sadece  onlara  kendilerini  İslam’ın  tek 

                                                           
18   O  zikretmenin  yeni  bir  yorumunu  savunur.  Zikir  kalbin  Allah’a  yönelik  manevi  bir 
hareketidir. Bunun dışsal görünüşü Allah’ın tesbih, tehvid, tehlil ve tevhidi veya Allah’ın 
kitabının  okunması  olabilir;  kişinin  korktuğu  şeylerden  kendini  koruması  için  Allah’a 
yaptığı ferdi dua olabilir; Allah’ın sıfatları üzerinde tefekkür, ferdi veya toplu inziva ola-
bilir;  Allah’ı  unutmamayı  birbirine  hatırlatmak  olabilir.  Bunların  hepsi  zikir  anlamına 
gelip Peygamber’in uygulamaları ve hadisleriyle de uyuşur. 22 Ocak 1996’daki ders. 

___________________________ Şeyh Muhammed Said Ramazan el-Butî  145 

gerçek temsilcileri olarak düşünmemeleri gerektiğini hatırlatıyoruz... Bura-
da  ortaya  koyduğumuz  ictihad  programımızda  onların  ve  diğerlerinin 
görüşlerini de dışlamıyoruz’ (Butî 1988: 258). 

Dini Lider Olarak Şeyh Butî  
Butî İslam ilimlerinde akademik basamaklarda daha yükseğe tırmandık-
ça düşünceleri de o derece bütün İslam ümmetiyle ve modern İslam mede-
niyetinin teorik öncülleriyle ilgilenmeye yöneldi. Diğer modern müslüman 
düşünürlerin  çoğunun  aksine  o  modernist  tartışma  olan  Batı  ilerleyişi 
(tekaddüm) ve İslami geri kalış (tehallüf) tartışmasını aşar. Şeyh asrımızda-
ki  İslami  krizlerin  nedenleri  hakkında  konuşurken  temel  sebep  olarak 
İslam dinini suçlamaz. O “İslam ümmeti”nin maruz kaldığı hemen hemen 
bütün  sosyal,  kültürel  ve  diğer  problemlerin  tek  bir  kaynaktan  ortaya 
çıktığını,  yani  müslümanların  Batı  medeniyetini  cazip  bulduklarını’  (Butî 
1990c: 33) ifade eder. Onların bu asrın başlarında İslam’dan yüz çevirmele-
ri,  Avrupa’nın 
ilerlemesi  ve  üstünlüğünü  sekülerleşmelerinin,  yani 
Hristiyan Kilisesi’nin etki ve gücünü kısıtlamalarındaki başarılarının sonu-
cu  olarak  yorumlamaları  gerçeğinden  dolayıdır.  Batılıların  Kilise’ye  karşı 
kızgın feveranları, onların bütün dini eylemlerden uzaklaşmaları ve tama-
men  materyalist  bir  hayat  tarzına  yoğunlaşmaları  müslümanlar  üzerinde 
büyük bir etki yaptı ve buna binaen  müslümanlar ilerlemenin  ancak  dini 
bırakarak olabileceğini düşündüler. Butî şöyle devam eder: Dinin önemin-
den tamamen habersiz olduklarından onlar bütün İslami emir ve davranış 
kurallarını  reddettiler;  İslam’ın  sosyal  hayatın  bütün  alanlarında  yetersiz 
olduğuna ve güç problemini çözemeyeceğine inandılar. Fakat günümüzde 
insanlar ‘körlüğün bittiğini ve Avrupa ilerlemesinin açıklığa kavuştuğunu’ 
açıkça  farkedebilirler.  Şimdi  her  bir  Avrupalı  ruhunda  ve  aklında  dinin 
yokluğunun sonuçlarını hissediyor ve yine bu da Müslümanlar ve onların 
dine yönelik tavırlarında büyük etki yapıyor (Butî 1980: 9). Bir önceki nesil 
reform yanlısı müslüman alimlerin  aksine  Şeyh Butî Batı’ya karşı aşağılık 
duygusunu  reddeder.  Onun  vaazlarında  ve  yazılarında  gizli  bir  iyimserlik 
ve İslam’ın üstünlüğü duygusu vardır. O tekrar tekrar İslam’ın şimdi yeni-
den İslam dünyasına döndüğünü ve İslam’ın siyasi ve sosyal olarak yeterli 
olup  olmadığı,  İslam’ın  bilimle  uyuşup  uyuşmadığı  gibi  konularda  şüphe 
edebilecek  hiç  bir  müslümanın  olamayacağını,  çünkü  bazı  geleneksel 
alimlerin  geriye  götüren  modern  akıl  ve  modern  bilgi  anlayışlarına 

146  Usûl ________________________________________________________  

İslam’ın  yeniden  çekiciliğini  görür. 

müslümanların son noktayı koyduklarını yazar. Artık müslümanlar İslam’ı 
kapsamlı bir ibadet ve yetkili kanun koyucu sistem olarak kabule hazırdır-
lar.19  Butî  Batı’nın  derin  sosyal,  ahlaki  ve  manevi  krizlerinin  ya  da  ahlaki 
aşağılığının  arkasında 
‘Genç 
müslümanlar  batı  dünyasında  günümüzde  vuku  bulan  ailenin  çökmesi, 
kültürün, ahlakın ve sağlığın uyuşturucuyla, zührevi ve sinir hastalıklarıyla 
yok  olması  gibi  gelişmelere  tepki  gösteriyorlar.  Batı  hayat  tarzının  en  iyi 
hayat tarzı olduğunu düşünen müslümanlar şimdi hayal kırıklığına uğradı 
ve tekrar İslam’a döndü’ (yazarın 2 Şubat 1996’da yaptığı mülakat). Şeyh, 
İslam  ile  Batı  arasındaki  postmodern  karşılıklı  bağımlılık  olduğunu  da 
düşünüyor: ‘İslam ve onun kanunu adına müslümanların Batı medeniyeti-
nin iyi ve faydalı olduğunu ispatlamış yönlerini alma hakları vardır’ (Butî 
1990c: 47). Batılılar da kendi açılarından manevi yıkımdan kaçıp kurtuluşa 
ermeleri  için  ihtiyaç  duydukları  şeyleri  alabilirler.  Bu  karşılıklı  alış  verişi 
medeniyetin  neden  olduğu  yıkımın  küresel  özelliğine  verilebilecek  yeni 
ışıklar takip edebilir ve hastalık sadece din ile tedavi edilebilir (Butî 1980: 
12-13). 

Müslüman zihniyetteki yeni gelişmelere dair bu cazip analizlere rağmen 
Butî, İslami ibadet ve hukuk temeline dayalı İslam toplumunun nasıl başa-
rılacağı  konusunda  açık  sözlü  değildir.  En  tartışmalı  kitabı  olan  İslam’da 
Cihad’da  Şeyh  temelde  cihadın  güç  dengesini  ve  toplumu  değiştirmeye 
yönelik sert bir vasıta olduğu anlayışını reddeder. Günümüz orta yol İslam-
cılarının aksine o cihadın nihai gayesinin hırsızlığı veya soygunu önlemek 
(def‘u’l-hirabe) ve mevcut şeyleri müdafa etmek olduğunu, küfre karşı savaş 
vasıtası  olmadığını  ifade  eder.  Buna  ilaveten  o  yanlış  veya  kötü  bir  işe 
girişmiş (bağy) mücahidler ile yol kesmeye girişmiş (hirabe) kimseler ara-
sında  da  ayrım  yapar.  İlk  grubun  imam  veya  halifenin  içtihadına  itaat 
etmemesine  rağmen,  kendilerinin  metodolojik  olarak  geçerli  ictihadları 
varken, ikinci grup her hangi bir hukuki meşruiyet olmaksızın yöneticiye 
saldırır.  Butî  İslam  dünyasına  bakıp  şöyle  yakınır:  ‘Yöneticilerine  saldırı 
ilan eden, öldürmeye, haince suikast yapmaya ve çalmaya kendini adamış 
bu  insanlara  baği  şartlarını  uygulayabilirsek  ne  ala.  Keşke  onlar  Peygam-
ber’e  itaatkar  diyenlerle  ona  günahkar  diyenleri  ayırt  edebilseler!’  (Butî 
1994d:  35).  Fakat  Butî’nin  bu  ayrımının  acı  sonuçları  vardır:  Mücahidler 
                                                           
19   Butî bilinçli olarak din ve devlet konusunda konuşmayı reddediyor. 

___________________________ Şeyh Muhammed Said Ramazan el-Butî  147 

muharip olarak suçlanıyorlarsa, bu durumda İslam hukukuna göre yöneti-
cinin onlara bu şekilde, yani mürted veya kafirler olarak muamele etmesi 
gerekir ve bu da onların idamını gerektirir (Bkz. Doi 1984: 252). Bu kara-
rından dolayı Butî şimdiki despot yöneticilerin safında olmakla eleştirilmiş-
tir.  Onu  eleştirenlerden  biri  şöyle  der:  ‘Onun  kitaplarını  okuyan  birisi 
yazarın günümüz dünyasının bazı problemlerine başarılı bir şekilde deği-
nemediği  hissine  kapılır.  Çünkü  o  kendilerini  “Müslümanların  İmamları” 
olarak gören fakat Allah’ın şeriatını uygulamayan yöneticilere dalkavukluk 
ediyor. Ona [Butî] göre bunlar kafir değildirler ve onlara saldırmak haram-
dır’  (Butî  1994d:  48).  Gerçekten  de  Şeyh  yöneticileri  kafir  olarak  itham 
etme konusunda oldukça  ihtiyatlıdır.  Onlar  İslami tebliği engellemek için 
camilerin,  şer’i  okulların  ve  enstitülerin  kapatılmasını  emretseler  dahi 
onlara  saldırıya  müsade  yoktur.  Tebliğ  başka  bir  yerde  gerçekleşebilir; 
meydanlarda,  avlularda  veya  bahçelerde!  (Butî  1994d:  36-37).  Bununla 
birlikte  Şeyh  Butî,  yetkililerce  ayartılan  ve  himaye  edilen  birisi  olmakla 
kolayca  itham  edilebileceği  gerçeğinin  de  farkındadır.  O  devamlı  olarak 
diğer  alimleri  yöneticilerle  fikir  ayrılığına  düşme  cesaretini  kaybettikleri, 
onların zulümlerine ve şeriatı ihmal etmelerine sessiz kaldıkları ve onların 
acınacak  eylemlerini  yüceltip  övmeleri  nedeniyle  kınar.  Bu  nedenle  o 
açıkça  şöyle  devam  eder:  ‘Açıkçası  yöneticiye  saldırmak,  yani  ona  karşı 
devrim  yapmak  bir  şey,  onun  kötülüklerine  itaat  etmemek  başka  bir  şey 
olduğu hususunu tekrarlayıp bunu vurgulamak gereklidir! (Butî 1994d: 54). 
O yöneticinin adaletsizliği karşısında veya bir acı karşısında sabırlı olmayı, 
sapma veya kışkırtma karşısında sebat etmeyi şiddet (kahr) ve zor (ilzam) 
kullanma içermeyen samimi bir tebliğin en yüksek değerleri olarak görür 
(Butî 1994d: 37). Butî güçlü bir tebliğin bağnaz ve şiddetli eylemler anlamı-
na gelmediğini açıkça ifade eder ve her ne kadar zulüm ve sömürüye maruz 
kalanlara  sempati  duyduğunu  defalarca  ifade  etse  de,  şiddeti  asla  kabul 
edemez. Gandi’nin şiddet içermeyen direniş anlayışından ilhamla Butî’nin 
düşünceleri eğitim ve şiddet içermeyen yöntemlerle İslam’ı tebliğ ile meş-
gul  oldu  (Butî  1990a:  135).  Onun  yazılarından  çıkardığımız  sonuca  göre, 
İslami yaşam tarzının ön  şartının doğru inanç olduğunu göz önünde bu-
lundurulursa,  o  İslami  yaşam  tarzına  tamamen  dönme  ve  İslam  devletini 
kurmayı  tedrici  bir  süreç  olarak  düşünür.  ‘Ancak  toplumun  tüm  fertleri 
veya çoğunluğu İslam’ı seçtikleri ve onun ilke ve kurallarına itaat ettiklerini 

148  Usûl ________________________________________________________  

ifade  ettiklerinde  Allah’a  itaate  dair  anlaşmaya  dayalı  bir  İslam  toplumu 
ortaya çıkabilir’ (Butî 1994c: 68). 

Butî’ye göre İslam her müslümanın zihinde ve kalbinde yer bulmalıdır. 
Aksi  takdirde  küfür,  hurafe  ve  cehalet  engelleri  ortadan  kalkmaz.  Müslü-
man tebliğci gayretlerini tevhid ve şer’i hükümleri öğretmeye; kalbi şüphe-
lerden,  günahlardan  ve  dikkati  dağıtan  şeylerden  temizlemeye  yoğunlaş-
tırmalı ki gerçek imanı benimseyen kalp gerçek İslami hayat tarzının çekir-
değini oluştursun. Başka bir yerde de şöyle yazar: ‘Şayet bir insan kendini 
ibadete  yöneltir  ve  onun bütün  hüküm  ve  adabını  uygularsa  bu  onu  tam 
anlamıyla Allah’a itaate götürür. O otomatik olarak doğru siyasetin, sosyal 
işbirliğinin ve adaletin tohumlarının yetiştiği farklı bir erdemler bahçesine 
döndürülür. Her iyi şey orada yetişir ve kemale ulaşır’ (Butî 1980: 78). Şeyh 
devamında bu durumun kişinin zulüm, gücün kötü kullanımı, açgözlülük 
eğilimi  ve  zayıfı  ezme  gibi  belirtilere  karşı  durmasını  sağlayacağını  söyler 
(Butî  1980:  78).  Bu  insanları  kendilerini  ilahlaştırmadan  ve  kendilerini 
diğer  insanlardan  üstün  olduklarını  düşünmelerinden  kurtarır;  bunun  da 
ötesinde zayıf ve mahrum kimseler aşağılanma ve küçümsenmeyi yenerek 
tekrar  özgürlük,  onur,  güç  ve  gurur  kazanırlar  (Butî  1980:  81).  İbadetin 
hikmeti  insan  hayatının  devamlı  olarak  Allah  tarafından  gözlemlenmesi 
nedeniyle,  duyguların  devamlı  temizlenmesini  sağlamaktır.  Şeyh  Butî  için 
törensel  eylemlerin  dini  değerlerinin  ötesinde  değerleri  olduğu  da  açıktır. 
Yani ibadet toplumun iyiliğinin kişisel olarak farkına varılmasıdır. Çünkü 
ibadet bir sosyal olay olarak konulmuştur; günlük beş vakit namaz komşu-
ların  buluşması,  cuma  namazı  bir  şehrin  veya  köyün  tamamının  haftalık 
buluşması, hac ise bütün İslam toplumunun yıllık bir araya gelmesi ama-
cıyla emredilmiştir. Dolayısıyla Butî sonuç olarak diyor ki, bir ibadet yeri 
olarak  cami  İslam  devletinin  temeli,  fertle  ümmetin,  ümmetle  devletin 
yöneticisinin birliğinin, eşitliğinin ve uyumunun bir sembolüdür. ‘Nefsler 
caminin  potasında  beraberce  şekillendirildiği  sürece  bizim  nefslerimizin 
tabii bir gelişimi vardır’ (Butî 1980: 83-84). 

Bununla  birlikte  Butî’yi  toplumun  iyiliği  için  ferdi  dindarlık  ve  toplu 
dini ibadetlerin önemine vurgu yapan diğer sünni vaizlerden ayıran husus 
onun  milli  devletin  gücüne  büyük  önem  yüklemesidir.  Onun  temel  ilgisi 
okuyucu ve dinleyicilerini güçlü bir milli devletin gerçek İslam medeniye-
tini inşa etmenin en iyi yolunu teminat altına aldığına ikna etmektir. Aynı 

___________________________ Şeyh Muhammed Said Ramazan el-Butî  149 

zamanda ‘temizlenmiş nefisler’ ve ‘aydınlanmış, bilinçli ve eğitimli kalpleri’ 
(yazarın 2 Şubat 1996’daki mülakatı) teşvik eden İslami tebliğ, yeni koloni-
cilerin  ülkenin  kontrolünü  tekrar  ele  geçirmelerine  karşı  milli  devleti 
güçlendirecektir.  Şeyhin  vaazdaki  duruşunu  bu  kolonilik  sonrası  ortam 
ışığında anlamamız gerekiyor: Onun mücadelesi hurafe, cehalet, materya-
lizm  ve  grupçuluğa  karşıdır.  O  popüler  dinin  ‘gerçek  din  kisvesi  altında’ 
(Butî 1990a: 109) teşe’üm (bazı şeyleri uğursuz sayma), belli bereket mera-
simleri  ve  tılsım  inançları  gibi  bazı  tezahürlerine  karşı  faal  bir  polemik 
sürdürür. ‘Gerçekte hurafe sadece dine değil toplumu ayakta tutan her şeye 
zarar  verir:  din,  kültür,  vatanseverlik  ve  milliyetçilik.  Dış  düşmanların 
hurafe  ekmelerinin  nedeni  de  budur’  (Butî  1990a:  110).  Şayet  birisi  ‘İs-
lam’ın  bozulmamış  gerçek  resmini’  (Butî  1980:  11)  açık  ve  kapsamlı  bir 
şekilde yaymayı bırakırsa, bu durumda, eminiz ki, İslam düşmanları hemen 
gelip müslümanların beynini başka bir şeyle dolduracaklardır. Bu İslam’ın 
akıl ve bilimi benimseme yeterliliği ve İslam medeniyeti içindeki kötülük-
lerle  mücadele  hususunda  müslümanlarda  şüphelere  neden  oluyor.  Müs-
lümanlara devamlı olarak akıl dışı, hurafe ve duygusal İslam sunulduğunda 
onlar yine İslam’ı terketmeye meyledeceklerdir. Onun cehaletle mücadele-
sindeki  bu  gayretinin  güzel  örnekleri  vaazlarıdır.  Vaazlarında  Butî, 
müslümanları  ‘geriye  götüren  davranışlarla’  suçlar.  Mesela  onların  kızları 
için başlık almaları, kadınlarını camide namaz ve İslami eğitimden engel-
lemeleri,  onları  kamusal  alanlarda  kendilerinin  bir  metre  arkalarında 
tutmaları  veya  kadınlarının  isimlerinin  bahsinin  geçmesinden  utanç  duy-
maları gibi. ‘Bütün bunlar İslam adeti olmayıp cahiliye adetidir! (yazarın 24 
ocak  1996’da  kaydettiği  TV  konuşması).  Materyalizm  ve  ahlaki  çöküşle 
ilgili olarak da o modern hayatın materyalist arzu, tutku ve ayartma (ideo-
lojik savaşın modern silahları) ile dolu olduğunu (yazarın 24 ocak 1996’da 
kaydettiği  TV  konuşması),  bunların  da  Batı’da  olduğu  gibi,  insanları  Al-
lah’a yaklaşmaktan uzak tutmak için yeni kolonici güçler tarafından hare-
kete  geçirildiğini  ifade  eder.  Son  olarak  Butî’ye  göre  milli  birliğin  parça-
lanması  da  açıkça  kolonici  bir  olaydır.  Tahrif  edilmiş  İslam  anlayışı  halk 
arasında yayılarak yüce gönüllülük, birlik ve işbirliği gibi İslami ideallerin 
tamamen bir kenara itilmesi sağlanıyor ve böylece millet içinde grupçuluk 
ve huzursuzluk yaratılıyor (Butî 1990a: 123-132). 

150  Usûl ________________________________________________________  

Hurafe, cehalet, materyalizm ve grupçuluğu milli birliğin ve İslam me-
deniyetinin oluşmasının önündeki temel engeller olarak görmesi nedeniyle, 
bunların ön şartı veya sonucu olarak algıladığı olay ve uygulamayı reddet-
mek  Şeyh  Butî’nin  temel  meşgalesi  olmuştur.  Müspet  terimlerle  ifade 
etmek gerekirse o ‘bilginin’ müslümanların kalbinde ve zihinlerinde ‘bütün 
kötülüklerin belirtilerine’ karşı bir çeşit kalkan oluşturduğuna inanır. ‘Biz 
İslami  hakikatleri  bozmayıp  doğru  ahlakı  yayan  edebiyata  muhtacız.  Biz 
susuzluğu  giderip  onların  [Müslümanların]  adiliğin  kaygan  zeminine  ve 
harabelerinin  uçurumuna  ilgi  duymalarını  engellemek  için  manevi  ve 
duygusal  gıdaya  muhtacız’  (Butî  1958:  9).  Butî  kendisini,  takipçilerini 
hakikate  ve  Allah’ın  yarattığı  fıtrat  ile  tam  uyuma  götüren  manevi  bir 
önder  olarak  takdim  eder.  ‘Benin  yaptıklarımın  amacı  İslam’ın  kilitlerine 
anahtar,  yüce  dinimizin  hakikatlerinin  gerçek  bilgisine,  doğru  imana, 
hükme, topluma ve ahlaka götüren sade bir yol sunmaktır’ (Butî 1972a: 6). 

Sonuç 
Etkili  bir  İslami  figür  olarak  onun  rolü  ile  ilgili  tartışmalar  hakkında 
şunlar söylenebilir. Politik ve ekonomik olarak dış dünyaya açılmaya çalı-
şan istikrarsız bir Suriye’de bir çok Suriye’li, Butî’de dini ve sosyal işleri akli 
olarak  belirlenen  modern  ve  kendi  bilincinde  bir  İslam’ın;  uyanış  sonrası 
dönemde  mutedil  ve  şiddet  içermeyen  İslam’ın;  problem  merkezli,  sosyal 
olarak pragmatik, mezhep olarak evrensel İslam’ın temsilcisini görür. Buna 
karşı diğer bazıları da Butî’nin geleneksel, sosyal olarak muhafazakar miras 
ile modern sosyal ve siyasi olarak ilerlemeci İslam arasında sıkışıp kalmala-
rı  nedeniyle  kapsamlı  İslami  reform  teşebbüsleri  başarısızlığa  uğramış 
düşünürlerin  temsilcisi  olduğunu  düşünür.  Buna  rağmen  bir  müslüman 
lider  rolünde  Butî’nin  devamlı  olarak  İslam’ı  modern,  akılcı,  aydınlanmış 
ve kendi bilincinde bir din olarak sunmaya çalıştığı görünüyor. O Müslü-
man Kardeşler’in kendine güvenen ve kendine yeterli bir İslam medeniyeti 
geliştirmek  için  kendilerini  İslami  bilgiyi  okuyup  anlamaya  adamalarına 
dair  Suriye  toplumuna  yaptıkları  tavsiyeyi  benimser.  Onlar  gibi  Butî’de 
sosyal  adalet,  sosyal  dayanışma,  karşılıklı  sosyal  sorumluluk,  milli  ekono-
miyi  güçlendirme,  milli  zenginliği  artırma  gibi  prensiplere  vurgu  yapar. 
Fakat onların aksine Butî Allah’a mutlak imanın toplumsal ahlakın temeli 
olduğunu benimseyerek, gerçek ilerlemenin ancak İslami inancın, ahlakın, 

___________________________ Şeyh Muhammed Said Ramazan el-Butî  151 

akademik araştırmanın ve (mevcut) devletin desteğinin sentezi ile başarıla-
bileceğini ispatlamaya çalışır. 

Müslüman  alim  ve  fakih  olarak  Butî  modernist  görüş  tarafından  gele-
neksel ilim anlayışı ve kaynak metinleri zahiren anlaması yönünden eleşti-
rilmiştir.  (Kendisinden  önceki  bir  çok  gelenekçi  gibi)  o  da  dini  uzman 
olarak yeri ve konumunda tehdit edildiğini hissetmez, daha ziyade ‘ulema-
nın’ çöküşünü İslami geleneğin önemli bir parçasının kaybı olarak görür. O 
kutsal  metnin  sadece  zahiri  anlamından  çok  öte  bir  şey  olan  ‘İslam’ın 
özünü’ anlama ve geliştirmeye dair müslümanların uygun bir metodolojiye 
sahip olmadıklarına inanır. Bu ancak kutsal metinlerle, özellikle de Kur’an 
ve  Peygamber’in  hadisleriyle  ilgili  derin  ve  geniş  bilgiye  -her  bir  metnin 
nedenleri, olayları, şartları ve amaçlarına ilave olarak- ve ebedi ve değişmez 
emirlerle geçici ihtiyaca, mevcut örf ve adete veya özel bir duruma cevap 
vermek için ifade edilmiş emirleri (bu durum değişince emir de değişebilir) 
ayırma  becerisine  sahip  olunduğunda  başarılabilir.  Molla  Ramazan  el-
Butî’nin –ve de hocaları Hasan Habenneke, Mustafa Sıbai, Said Nursî’nin- 
mirasını  tamamlayan  Şeyh  Butî’nin  nihai  projesi  İslami  gelenekte  derin 
bilgiye sahip ve aynı zamanda modern çağın ihtiyaç ve ikilemlerine bera-
berce sahip olabilecek mükemmel alimler yetiştirebilecek sağlam ve bağım-
sız İslami öğretim kurumları inşa etmekti. 

Onun  İslami  geleneğin  ‘kültür  komisyoncusu’  olarak  yerine  gelince: 
Onun  Selefiyye  hareketi  ile  ilgili  ifadeleri,  uygun  ve  sağlam  fıkhi  akıl  yü-
rütmeyi  muhafaza  etmek  zorunda  olan  İslam  alimi  olarak  onun  rolü  ile 
İslam’daki  dini  heyecan  ve  bilinçli  ilgiyi  kuralların  aşırı  derecede  doğru 
olarak  yerine  getirilmesinden  daha  önemli  bulan  dini  lider  rolü  arasında 
potansiyel bir çatışmayı gösteriyor. Bu muğlaklık ve Suriye seküler yetkili-
leri  ile  müslüman  toplum  arasındaki  tampon  rolü  onu  günümüz  Orta 
Doğu’sunun  en  tartışmalı  figürlerinden  biri  yapmıştır.  Şüphesiz  Şeyh 
Butî’nin  yeri  ile  ilgili  son  sözü  söylemek  için  vakit  çok  erkendir.  Çünkü 
onun bağımsızlığı ve entellektüel dürüstlüğü günümüzde orta dereceli bir 
alim olduğu zamandakinden çok daha büyük bir tehlikeyle karşı karşıyadır. 
Bununla  birlikte  o  hala  karizmatik  öğretileri  ve  başkalarının  kıskandığı 
muazzam bir popüler meşruiyetinden dolayı büyük bir saygıya mazhardır. 
Vaiz, müftü, öğretmen ve manevi lider rollerinde o hala İslam dünyasının 
her yerinden milyonlarca genç müslümanı cezbetmeye devam ediyor. Kürt 

152  Usûl ________________________________________________________  

alimlerin dini müessesede yüksek bir makama ulaşmada her zaman Başkan 
Esed’in  özel  himayesinden  yararlandıkları  da  göz  önünde  bulunduruldu-
ğunda, Şeyh Butî daha popüler bir figür de olabilir. Butî uygun yaşta olup 
gerekli İslam hukuku arka planına ve Başkan Esed’le oldukça yakın ilişkiye 
sahiptir.  Bu  onun  Suriye’nin  şimdiki  genel  müftüsü  Ahmet  Köftaro’nun 
halefi olmasını sağlayabilir.∗∗  

KAYNAKLAR 
Abdullah, Umer F. 1983. The Islamic Struggle in Syria, Berkeley: Mizan Press. 
Batatu, Hanna, 1982. ‘Syria’s Muslim Brethern’, MERIP Report, 12/9: 12-20. 
Binswanger, Karl, 1981. ‘Politischer, Islamischer Fundamentalismus’: das Beispiel 

der Syrischen Muslimbrüderschaft’, Orient 22/4: 644-53. 

Butî, Muhammed Said Ramazan, 1958. Mamû Zayn, y.y. yeni basım. Şam, Daru’l-

Butî, 1965. Davâbitü’l-Maslaha fî’ş-Şerîati’l-İslamiyye, y.y. 
Butî, 1968a. Fıkhu’s-Sîreti’n-Nebeviyye, y.y. 
Butî, 1968b. Kübra’l-Yakîniyyâti’l-Kevniyye: Vücûdu’l Hâlik ve Vazîfetü’l-Mahlûk, 

Fikr, 1997.  

y.y. 

Butî, 1969. el-Lâ Mezhebiyye, Ahtaru’l-Bid΄a Tuhaddidu’ş-Şerîati’l-İslâmiyye, y.y. 
Butî, 1970. Muhâdarât fi’l-Fıkhi’l-Mukâran, Beyrut: Daru’l-Fikri’l-Hâdis. 
Butî,  1971.  Bâtinu’l-İsm: 

fî  Hayâti’l-Müslimîn,  Şam: 

el-Hataru’l-Ekber 

Mektebetü’l-Farabî. 

Butî, 1972a. Mine’l-Fikri ve’l-Kalb, y.y.  
Butî, 1972b. Menhecü’t-Terbevî Ferîdun fî’l-Kur’ân, Şam: Mektebetü’l-Farabî. 
Butî, 1973a. el-İslâm ve’l-Müşkilâti’ş-Şebâb, y.y. 
Butî, 1973b. el-İnsân ve Adaletullâh fî’l-Ard, Şam: Mektebetü’l-Farabî. 
Butî, 1973c. Min Esrâri’l-Menheci’r-Rabbanî, Şam: Mektebetü’l-Farabî. 
Butî, 1975a. Min Ravâi‘i’l-Kur’an, 2. ed. y.y. 
Butî, 1975b. İlâ Külli Fetâtin Tü’minu Billâh, Şam: Mektebetü’l-Farabî. 
Butî, 1976a. Man Huve Seyyidü’l-Kader fî Hayâti’l-İnsân, 2. ed. y.y. 
Butî, 1976b. Mes’eletü Tahdîdi’n-Nasl Vikâyeten ve İlâcen, y.y. 
Butî, 1977. Meni’l-Mes’ûlu an Tahallufi’l-Müslimîn, Şam: Mektebetül’-Farabî. 
Butî, 1978. Nakdu Evhâmi’l-Mâdiyyeti’l-Cedeliyyeti’d-Diyalektikiyye, y.y. 
Butî, 1980. Menhecü’l-Avde ile’l-İslâm, y.y. 
Butî, 1988. es-Selefiyye, Şam: Daru’l-Fikr. 
Butî, 1990a. Tecrubâtu’t-Terbiyyeti’l-İslamiyye fî Mizâni’l-Bahs, y.y.  

                                                           
∗∗   Bu yazı Başkan Esed ve Müftü Köftaro’nun vefatından önce kaleme alınmıştır (çev.). 

___________________________ Şeyh Muhammed Said Ramazan el-Butî  153 

Butî, 1990b. Hâzihî Müşkilâtuhum, Beyrut: Daru’l-Fikri’l- Muasır. 
Butî, 1990c. Hivâr Havle Müşkilâti’l-Hadâriyye, y.y. 
Butî, 1992. Menhecu’l-Hadârati’l-İnsâniyye fî’l-Kur’ân, y.y. 
Butî, 1993. el-Cihâd fî’l-İslam, Beyrut: Daru’l-Fikri’l-Muasır. 
Butî, 1994a. Kadâya Fıkhiyye Mu‘asara, y.y. 
Butî, 1994b. ed-Dînu ve’l-Felsefe, y.y. 
Butî, 1994c. Ve Hâzihî Müşkilâtüna, y.y. 
Butî, 1994d. Zavabi ve asda verae Kitabi’l-Cihâd fî’l-İslâm, y.y. 
Butî, 1995. Hâzâ Vâlidî, Beyrut: Daru’l-Fikri’l-Muasır. 
Butî, ts. Hâkezâ fe’l-ned‘u İle’l-İslâm, Şam: Mektebetü’l-Farabî. 
Christian, W. A. Jr. 1982. ‘Provoked Religious Weeping in Early Modern Spain’, J. 
Davis, ed. Religious Organisation and Religious Experience, London: Academic 
Press. 

Doi, A. Rahman, 1984. Shari’ah: the Islamic Law, London: Ta Ha Publishers. 
EI¹ 
Fayyad Nabil, 1995. Yevme İnhadara al-Jamal mine’s-Sakife, 3th ed. Beyrut: Exact. 
Gilsenan,  Michael,  1982.  Recognising  Islam:  religion  and  society  in  the  modern 

Middle East, London: Longman. 

Hassan,  İbrahim,  1980.  ‘La  Syrie  de  la  guerre  civile’,  Peuples  Mediterraneens,  12: 

91-108. 

Hinnebusch, Ramond A. 1982. ‘The Islamic Movement in Syria’, Ali E. Dessouki, 

ed. Islamic Resurgence in the Arab World, New York: Praeger. 

Houot , Sandra, 1996. ‘Le role de la fatwa chez le Sayh syrien Sa’id Ramadan al-
Buti,  ou  le  glissement  de  la  dimension  legale  a  la  dimension  ethique,  au 
detour du corps’, basılmamış tebliğ, EURAMES Konferans. 

Hudson,  Michael  C.  1983.  ‘The  Islamic  Factor  in  Syrian  and  Iraqi  Politics’,  J. 
Piscatori, ed. Islam in the Political Process, Cambridge: Cambridge University 
Press. 

Kemali,  M.  Haşim,  1991.  Principles  of  Islamic  Jurisprudence,  Cambridge:  Islamic 

Texts Society. 

Kleidar, A. R. 1974, ‘Religion and State in Syria’, Asian Affairs, 61/1: 16-22. 
Mardin,  Şerif,  1982.  ‘Bediüzzaman  Said  Nursi  (1873-1960):  the  shaping  of  a 
vocation’,  John  Davis,  ed.  Religious  Organisation  and  Religious  Experience, 
London: Academic Press. 

Mayer, Thomas, 1983. ‘The Islamic Opposition in Syria, 1961-1982’, Orient, 24/4: 

Munson,  Henry,  Jr.  1988.  Islam  and  Revolution  in  the  Middle  East,  New  Haven: 

589-609. 

Yale University Press. 

Reissner, Johannes, 1980. Ideologie und Politik der Muslimbrüder Syriens, Freiburg: 

Klaus Schwarz Verlag. 

154  Usûl ________________________________________________________  

Schaikh, Farzana, ed. 1992. Islam and Islamic Groups, London: Longman. 
Wörtz, Eckart, ts. ‘Traditionelles islamisches Selbstbild und Moderne. Grundzuge 
einer  aktuellen  Diskussion  in  Syrien’,  Basılmamış  M.A.  tezi.  Friedrich 
Alexander Universitat, Erlangen. 

