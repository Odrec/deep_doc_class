Sygn. akt I CSK 392/13 

 

WYROK 

  

  

W IMIENIU RZECZYPOSPOLITEJ POLSKIEJ 

  
Dnia 24 czerwca 2014 r. 

Sąd Najwyższy w składzie: 

  

  

SSN Jan Górowski (przewodniczący, sprawozdawca) 

SSN Marta Romańska 

SSN Hubert Wrzeszcz 

Protokolant Justyna Kosińska 

w sprawie z powództwa N. R. z siedzibą w D., Irlandia 

przeciwko PKP […] S.A. w W. 

o zapłatę, 

po rozpoznaniu na rozprawie w Izbie Cywilnej w dniu 24 czerwca 2014 r., 

skargi kasacyjnej strony powodowej  

od wyroku Sądu Apelacyjnego  

z dnia 24 stycznia 2013 r.,  

 

 

  
oddala  skargę  kasacyjną  i  zasądza  od  powódki  na  rzecz 

pozwanej  kwotę  5400  (pięć  tysięcy  czterysta)  złotych  tytułem 

kosztów postępowania kasacyjnego.  

  

 
 
 
 

 

 

2 

 

UZASADNIENIE 

Powódka N. R. z siedzibą w D. (Irlandia) wystąpiła przeciwko PKP […] S.A. 

w  W.  o  zasądzenie  na  jej  rzecz:  kwoty  70  680,00  euro  wraz  z  odsetkami 

ustawowymi  od  dnia  17  maja  2010  r.,  kwoty  73 036,00  euro  wraz  z odsetkami 

ustawowymi  od  dnia  20  czerwca  2010  r.,  kwoty  70 680,00  euro  wraz  z odsetkami 

ustawowymi  od  dnia  20  lipca  2010  r.,  kwoty  73 036,00  euro  wraz  z  odsetkami 

ustawowymi  od  dnia  10  sierpnia  2010  r.,  kwoty  73 036,00  euro  wraz  z  odsetkami 

ustawowymi od dnia 20 września 2010 r., kwoty 70 680,00 euro wraz z odsetkami 

ustawowymi  od  dnia  23  października  2010  r.,  kwoty  16  651,56  euro  wraz  z 

odsetkami  ustawowymi  od  dnia  wniesienia  pozwu,  oraz  kwoty  447  640,00  euro 

wraz z odsetkami ustawowymi od dnia wymagalności.  

Wyrokiem  z  dnia  15  listopada  2011  r.  Sąd  Okręgowy  w  W.  uwzględnił 

powództwo  do  kwoty  16  651,56  euro  wraz  z  ustawowymi  odsetkami  za okres  od 

dnia  15 listopada  2010  r.  do  dnia  zapłaty  tj.  w  zakresie  należności  odsetkowych 

uznanych  przez  pozwaną  Spółkę 

i  w 

tej  części  wyrokowi  nadał 

rygor 

natychmiastowej  wykonalności.  W  pozostałym  zakresie  powództwo  oddalił 

i zasądził od powódki na rzecz pozwanej kwotę 5 042,00 zł tytułem zwrotu kosztów 

procesu. 

Ustalił,  że  w  dniu  20  czerwca  2008  r.  N.  R.  z  siedzibą  w D.  (Irlandia)  oraz 

PKP  […]  SA  z  siedzibą  w  W.  zawarły  umowę  najmu  124  sztuk  wagonów 

towarowych Sgs, na okres 2 lat liczonych od daty przekazania pozwanej ostatniego 

wagonu, co miało miejsce w dniu 10 marca 2009 r. Wynajmowane przez PKP  […] 

SA  w  W.  wagony,  miały  być  przeznaczone  do  przewozu  ładunków  zarówno  w 

komunikacji  krajowej,  jak  i międzynarodowej.  W umowie  przewidziano  także  (pkt. 

1.7 umowy),  że  PKP  […],  stanie  się  użytkownikiem  pojazdów  i po  zarejestrowaniu 

ich  w  Polsce  umieści  na  nich  na  własny  koszt  odpowiednie  oznaczenia  wraz  z 

numerem  inwentarzowym,  oraz  dokona  także  na  własny  koszt  -  w porozumieniu 

z wynajmującym  –  odpowiednich  wpisów  w krajowym 

rejestrze  pojazdów. 

Dokumentem  niezbędnym  do  uzyskania  numerów  inwentarzowych,  a  tym  samym 

rejestracji  wagonów  przez  Urząd  Transportu  Kolejowego 

jest  świadectwo 

 

3 

dopuszczenia  typu  pojazdów.  Spółka  irlandzka  jako  wynajmujący  zobowiązała  się 

do  dostarczenia  pozwanej  PKP  […]  świadectwa  dopuszczenia  typu  pojazdu  oraz 

dokumentu  potwierdzającego  wykonanie  ostatniej  naprawy  okresowej  bądź 

potwierdzającego odbiór po budowie (§ 1 pkt 5 umowy).  

W  wykonaniu  obowiązku  dostarczenia  dokumentów  N.  początkowo 

przekazało  PKP  […]  kopie  dwóch  zaświadczeń  (dotyczących  119  wagonów 

wystawionych  przez  Niemiecki  Federalny  Urząd  Kolejnictwa  (E.  B.  -  „EBA") 

w  B., poświadczających  dopuszczenie  do  eksploatacji  wagonów  w transporcie 

międzynarodowym warunkowo. W dniu 17 lipca 2008 r., N., w odpowiedzi na e-mail 

K.  B.  z  PKP  […]  z  dnia  16  lipca  2008 r.,  przesłało  certyfikaty  EBA  dotyczące  5 

wagonów nieobjętych wcześniejszymi dokumentami. Powódka przekazała też PKP 

[…]  dokumenty  potwierdzające  wykonanie  ostatniej  naprawy  okresowej  wagonów, 

o której mowa w § 1 ust. 5 umowy. Załącznik nr 1 do umowy stron, potwierdza datę 

ostatniej  naprawy  okresowej,  w odniesieniu  do  pierwszych  48  wagonów.  Po 

zakończeniu  przeglądów  okresowych  pozostałych  76  wagonów,  do  PKP  […] 

zostały przekazane dokumenty WIS potwierdzające ich dokonanie. 

W  dniu  6  sierpnia  2009  r.  w  siedzibie  PKP  […]  miało  miejsce  spotkanie 

z udziałem przedstawicieli powódki J. W. i Y. B.  Na  spotkaniu PKP […], powołując 

się na trudną sytuację ekonomiczną zaproponowało wprowadzenie korzystnych dla 

siebie  zmian  do umowy  polegających  na  zawieszeniu  płatności  czynszu  w zamian 

za wydłużenie okresu obowiązywania umowy. Pięć dni po spotkaniu zakończonym 

ustaleniami, że N. rozważy propozycję zmian do umowy, powódka otrzymała pismo 

od  S.  T.  z  PKP  […],  w  którym  wezwano  ją  do  uzupełnienia  dokumentów 

niezbędnych do dokonania rejestracji, tj. świadectwa eksploatacji typu pojazdu oraz 

dokumentu  potwierdzającego  wykonanie  ostatniej  naprawy  okresowej,  bądź 

potwierdzającego  odbiór  po  budowie.  Termin  na  wywiązanie  się  ze  wskazanego 

zobowiązania  został  wyznaczony  na  dzień  31  sierpnia  2009  r.  W  pisemnej 

odpowiedzi z dnia 26 sierpnia 2009 r., N. podniosło, że interpretacja umowy przez 

PKP  […]  jest  nieprawidłowa  i  Spółka  wypełniła  wszystkie  swoje  zobowiązania, 

a łącząca  strony  umowa  nie  przewidywała  dostarczenia  „polskiego  świadectwa  z 

UTK"  (Urząd  Transportu  Kolejowego)  i  zaproponowała  kolejne  spotkanie.  List  ten 

pozostał bez odpowiedzi. 

 

4 

Dalej  Sąd  ustalił,  że  powodowa  Spółka  aktywnie  uczestniczyła  za 

pośrednictwem  G.  Fabryki  Wagonów  w  procesie  rejestracji  wagonów  w Polsce 

przez  Urząd Transportu  Kolejowego.  Nie  była  jednak  w  stanie  dostarczyć  tych 

dokumentów  w tym  samym  czasie,  co  przekazanie  samych  wagonów, 

gdyż procedura badawcza przedłużała się. 

W  związku  z  niedochowaniem  terminu  do  uzupełnienia  dokumentacji 

wagonów, PKP […] pismem  z dnia 23 grudnia 2009 r. ponownie wezwało powódkę 

do  dostarczenia  spornych  dokumentów,  wyjaśniając  zasadność  i  cel  takiego 

działania  z odwołaniem  się  do  pkt  1.7  umowy  oraz  wyznaczyło  w  tym  celu 

dodatkowy  termin    do  ich  przedłożenia    do  dnia  10  stycznia  2010  r.  pod  rygorem 

skutków  prawnych  zawartych  w art.  491  k.c.  Kolejnym  pismem  z  dnia  15  stycznia 

2010 r. PKP […] poinformowało N., że  powstrzymuje się z zapłatą czynszu najmu 

do  czasu  spełnienia  przez  powódkę  obowiązku  uzupełnienia  brakujących 

dokumentów. 

Odrzucając  żądanie  pozwanej,  N.  w  piśmie  z  dnia  22  stycznia  2010  r. 

podniosło,  że  jako  świadectwo  dopuszczenia  do  eksploatacji  typu  pojazdu 

przekazane  zostały  w  dniu  17  lipca  2008  r.  świadectwa  EBA  (E.  B.),  zaś  jako 

dokument potwierdzający datę ostatniego przeglądu okresowego przekazany został 

Aneks nr 3 do umowy (z późniejszej korespondencji wynikało jednak, że chodzi tu o 

aneks  nr  1)  oraz  protokół  odbioru,  w  którym  w  pkt  12  widnieje  data  inspekcji 

przeprowadzonej wspólnie przez strony. W piśmie z dnia 31 marca 2010 r. PKP […] 

złożyło oświadczenie o odstąpieniu od umowy ze skutkiem natychmiastowym.  

Pismem  z  dnia  2  lipca  2010  r.  powódka  wezwała  pozwaną  do  zapłaty 

z tytułu  czynszu  najmu  kwot  stwierdzonych  fakturami:  70  680,-  euro  z  terminem 

płatności 18 maja 2010 r., 73 036,- euro z terminem płatności 19 czerwca 2010 r., 

70  680,-  euro  z  terminem  płatności  19  lipca  2010  r.,  73.036,  -  euro  z  terminem 

płatności  9 sierpnia  2010  r.,  73.036,  -  euro  z  terminem  płatności  19  września 

2010 r., 70 680, - euro z terminem płatności 22 października 2010 r., 73 036 - euro 

z  terminem  płatności  19  listopada  2010  r.,  70 680  -  euro  z  terminem  płatności 

19 grudnia 2010 r., 73 036,- euro z terminem płatności 16 stycznia 2011 r. i 73 036, 

- euro z terminem płatności 24 lutego 2011 r.  

 

5 

W  odpowiedzi  doręczonej  pełnomocnikowi  N.  w  dniu  29  lipca  2010  r.  PKP 

[…]  odmówiło  zapłaty  tych  należności.  W  dniach  13  i  25  października  2010  r.  N. 

wystosowało  do  pozwanej  wezwania  do  dobrowolnej  zapłaty.  W  dniu  8 listopada 

2010  r.  pozwana  uregulowała  należności  objęte  fakturami  nr  200039,  200092  i 

200179  bez  odsetek  za  opóźnienie,  skutkujące  uregulowaniem  w  dniu  8 listopada 

2010 r. należności z faktur VAT nr […]. 

W rozważaniach Sąd Okręgowy wskazał, że źródłem sporu między stronami 

jest  interpretacja  zapisu  §  1  pkt.  5  umowy,  stanowiącego,  że  „wynajmujący 

oświadcza,  iż wagony  będące  przedmiotem  najmu  spełniają  wymogi  Ogólnej 

Umowy  o  Użytkowaniu  Wagonów  Towarowych  AW  oraz  dostarczy  świadectwo 

dopuszczenia  do  eksploatacji  typu  pojazdu,  jak  również  dokument  potwierdzający 

wykonanie  ostatniej  naprawy  okresowej  bądź  potwierdzający  odbiór  po  budowie 

w oryginale  i tłumaczeniu".  Dokonując  jego  wykładni  na  podstawie  art.  65  k.c. 

odwołał  się  do orzeczenia  Sądu  Najwyższego  z  dnia  5 marca  2010  r.,  IV  CSK 

382/09  (LEX  nr  85258).  Podkreślił,  że  dla  ustalenia  znaczenia  oświadczenia  woli 

istotnym  jest  sens  wynikający  z  reguł  językowych,  przy  czym,  przede wszystkim 

należy uwzględnić zasady, zwroty i zwyczaje językowe używane w środowisku, do 

którego  należą  strony,  a  dopiero  potem  ogólne  reguły  językowe.  Wskazał, 

że  nie można  przyjąć, 

takiego  znaczenia 

interpretowanego  zwrotu,  który 

pozostawałby w sprzeczności z pozostałymi składnikami wypowiedzi. Za istotny dla 

należytej  wykładni  umowy,  uznał  fakt  miejsca  jej  zawarcia  i  wykonania  kontraktu. 

Podkreślił, że skoro umowa miała mieć skutki na terytorium Polski, to terminologia 

winna  być  zgodna  i  była  z ustawodawstwem  obowiązującym  w  Polsce.  Wskazał, 

że określenie  obowiązku  powoda  dostarczenia  świadectwa  dopuszczenia  do 

eksploatacji  typu  pojazdu  kolejowego  literalnie  odpowiada  polskim  regulacjom 

prawa.  Problematyka  tych  świadectw  uregulowana  jest w rozporządzeniu  Ministra 

Infrastruktury  z  dnia  30 kwietnia  2004  r.  w sprawie  świadectw dopuszczenia  do 

eksploatacji  typu  budowli  i urządzeń  przeznaczonych  do  prowadzenia  ruchu 

kolejowego oraz typu pojazdu kolejowego (Dz.U. Nr 103, poz. 1090 ze zm.). 

Sąd pierwszej instancji uznał, że zamiarem stron zapisanym w umowie było 

doprowadzenie  do  zarejestrowania  wagonów  w  Polsce,  co  wynika  z  §  1  pkt  7 

umowy, gdzie mowa jest zarówno o czynności zarejestrowania, rejestrze pojazdów, 

 

6 

przyznaniu numerów inwentarzowych, a do tego były konieczne sporne dokumenty 

jako  załączniki  wniosku.  Jego  zdaniem,  skoro  celem  umowy  było  umożliwienie 

wynajmującemu  pełnego  korzystania  z  wynajmowanych  wagonów  zarówno  na 

terytorium polski jak i w komunikacji międzynarodowej, to wagony miały się legalnie 

poruszać bez ograniczeń terytorialnych - a wobec tych braków nie mogły. 

Sąd Okręgowy nie podzielił stanowiska powodowej Spółki, że przedmiotowe 

wagony  zostały  dopuszczone  do  ruchu,  o  czym  świadczyć  miały  przekazane 

pozwanemu  dokumenty  wystawione  przez  Niemiecki  Federalny  Urząd  Kolejnictwa 

(E.  B.  -  „EBA")  w  B.,  poświadczające  dopuszczenie  do  eksploatacji  wagonów 

w transporcie  międzynarodowym.  Według  oceny  Sądu, 

twierdzenie 

to 

jest 

sprzeczne  z dokumentem  załączonym  do  EBA  przez  Federalny  Urząd  Kolei,  w 

którym  jest  adnotacja,  iż  „warunkiem  uczestnictwa  w  ruchu  kolejowym  jest  ważne 

zezwolenie na oddanie do eksploatacji". Tym samym według jego oceny, wagonom 

przydzielono numery warunkowo, a tym warunkiem było zezwolenie na oddanie do 

eksploatacji. 

Podniósł,  że  poważna  modernizacja  wydzierżawionych  wagonów  w  Polsce 

w zakładach  w  G.,  wskazywała  na  konieczność  przedłożenia  dokumentacji 

dotyczącej przebiegu i modernizacji. Wedle bowiem art. 23 ust. 2b  ustawy  z dnia 

28 marca  28  marca  2003  r.  o  transporcie  kolejowym  (jedn.  tekst:  Dz.U.  z  2007  r. 

Nr 16,  poz.  94  ze  zm.,  dalej:  „u.t.k.”)  Prezes  UTK  wydaje  przewoźnikowi 

kolejowemu  z innego  państwa  członkowskiego  Unii  Europejskiej  świadectwo 

dopuszczenia do eksploatacji typu pojazdu kolejowego po przedstawieniu zestawu 

dokumentacji  technicznej  zawierającej  między  innymi  świadectwa  dopuszczenia 

do eksploatacji  typu  pojazdu  kolejowego  lub  zezwolenia  wydanego  w  innym 

państwie  członkowskim  Unii  Europejskiej  wraz  z dokumentacją  zawierającą 

przebieg  eksploatacji 

i  utrzymania  oraz  modernizacji  pojazdów  kolejowych, 

w przypadku gdy modernizacja nastąpiła po uzyskaniu świadectwa zezwolenia.  

Gdyby  więc  powódka  będąc  przewoźnikiem  zamierzała  eksploatować 

wagony  w Polsce  musiałby  przedłożyć  do  urzędu  dokumentację  dotyczącą 

przebiegu  eksploatacji  i modernizacji.  Skoro  zaś  w  umowie  strony  postanowiły,  że 

pozwana dokona rejestracji pojazdów, to PKP […] musiało dysponować kompletem 

 

7 

niezbędnych  do  tego  dokumentów,  tj.  świadectwem  dopuszczenia  do  eksploatacji 

typu  pojazdu  kolejowego,  wydawanym  przez  Prezesa  UTK;  dokumentem 

potwierdzającym  zgodność  wnioskowanych  wagonów  z  typem,  na którym  wydano 

świadectwo  dopuszczenia  o eksploatacji  typu  pojazdu  kolejowego  (w  przypadku 

gdy świadectwo typu przewiduje taki warunek); decyzję Prezesa UTK zezwalającą 

na dopuszczenie do eksploatacji podsystemu strukturalnego (pojazdu) w przypadku 

wagonów  nowobudowanych  i modernizowanych,  w  pełni  zgodnych  z TSI.  Zwrócił 

uwagę  na  to,  że  te  wymagania    potwierdził  w  piśmie  z  dnia  9 listopada  2010  r. 

Urząd  Transportu  Kolejowego  Departament  Nadzoru  Eksploatacyjnego 

i Bezpieczeństwa Ruchu w odpowiedzi na zapytanie PKP […] z dnia 6 października 

2011 r. 

Według  Sądu  Okręgowego,  o  tym,  że  powódka  dokładnie  wiedziała  jakie 

obowiązki wynikają z § 1 pkt. 5 umowy świadczą pisma: J. W. z 15 grudnia 2009 r. 

informujące  pozwanego  o  stanie  podjętych  działań  w  celu  uzyskania  świadectwa 

typu, a także pismo prezesa D. M. z dnia 26 sierpnia 2009 r. przyznające, że powód 

współpracuje  z  zakładem  GFW  G.  w celu  uzyskania  żądanych  świadectw.  Skoro 

więc  powódka  nie  przekazała  pozwanej  świadectwa  dopuszczenia  do  eksploatacji 

typu  pojazdu,  jak  również  dokumentu  potwierdzającego  wykonanie  ostatniej 

naprawy okresowej bądź potwierdzającego odbiór po budowie, to tym samym PKP 

[…]  miało  prawo  odstąpić  od  umowy  na  podstawie  art.  491  §  1  k.c.  -  co  uczyniło 

składając oświadczenie w piśmie z dnia 31 marca 2010 r. W rezultacie po tej dacie, 

powódce  już  się  nie  należał  czynsz  najmu    i  z  tego  względu  żądanie  pozwu  w  tej 

części    nie  było  zasadne. Wskazując,  na  zapis  §  8  pkt.  3  umowy,  Sąd  Okręgowy 

odrzucił  też  argumentację  powódki,  że  przez  ponad  roczną  akceptację  przez 

pozwaną  dostarczonych 

jej  dokumentów  per facta  condudentia  doszło  do 

uzgodnień, że dostarczone dokumenty są dokumentami wystarczającymi pozwanej. 

Wniesioną  przez  powódkę  apelację,  Sąd  Apelacyjny  wyrokiem  z  dnia  24 

stycznia  2013  r.  oddalił.  Uznał  za  prawidłowe  ustalenia faktyczne  dokonane  przez 

Sąd  Okręgowy  i  przyjął  je  za  własne.  Nawiązując  do  brzmienia  umowy,  celu, 

okoliczności  jej  zawarcia  i  uwzględniając  profesjonalizm  stron,  za  chybiony  uznał 

zarzut  naruszenia  art.  65  §  2  k.c.  Podniósł,  że  zadaniem  procesu  wykładni  jest 

odtworzenie  znaczenia  jakie  obie  strony  nadawały  składanemu  oświadczeniu  woli 

 

8 

w  momencie  jego  wyrażania  (subiektywny  wzorzec  wykładni).  Wskazał,  że 

unormowanie  to  wprost  zaleca,  aby  badanie  nie  ograniczało  się  do  analizy 

dosłownego  brzmienia  umowy, 

lecz  musi  objąć  wszystkie  okoliczności 

umożliwiające  ocenę,  jaka  była  rzeczywista  wola  umawiających  się  kontrahentów. 

Dopiero  gdyby  się  okazało,  że  nie  da  się  stwierdzić,  jak  strony  rozumiały  sporne 

postanowienia  umowy  w  chwili  jej  zawarcia,  sąd  winien  ustalić  ich  znaczenie 

według  wzorca  obiektywnego,  przy  czym  powinien  brać  pod  uwagę  nie  tylko 

postanowienie  spornego 

fragmentu  umowy, 

lecz  również  uwzględniać 

inne 

związane z nim postanowienia interpretowanej czynności prawnej, a także kontekst 

faktyczny, w którym projekt umowy uzgodniono i w jakim ją zawierano.  

Podniósł, że przez zawarcie umowy strony zamierzały stworzyć PKP […] SA 

możliwość  przewozu  ładunków  w  komunikacji  krajowej  i  międzynarodowej.  W tym 

celu  przewidziały  szereg  czynności,  które  miały  zrealizować,  dając  temu  wyraz 

wprost w treści kontraktu. Wskazując na zakres uprawnień i ograniczeń stron, które 

niosła  ze  sobą  umowa  zastrzegły,  że  wszelkie  zmiany  i  uzupełnienia  wymagają 

dwustronnego  nie  tylko  uzgodnienia,  ale  i  podpisania  w  formie  aneksu,  pod 

rygorem  nieważności.  Brak  zatem  aneksu  odnoszącego  się  do  §  1  punkt  5 

kontraktu czyniło zasadnym wniosek, że nie doszło przez ponad roczną akceptację 

przez  PKP  […]  dokumentów  dostarczonych  przez  powoda,  w  sposób  per  facta 

concludentia  do  uzgodnień, 

iż  dostarczone  dokumenty  są  dokumentami 

wystarczającymi stronie pozwanej, skoro odbiegały one od ustaleń kontraktu.  

Podzielając  pogląd,  że  odpowiedzialność  z  tytułu  rękojmi  uzupełnia  ogólne 

zasady  odpowiedzialności,  nie  wyłączył  zastosowania  art.  491  k.c.  do  ustalonego 

stanu  faktycznego.  Zauważył,  że  skutki  odpowiedzialności  z  tytułu  rękojmi  zależą 

od doniosłości wady, co nie znajduje wprost powtórzenia na gruncie unormowania 

zawartego w art. 491 k.c. Nie można więc wykluczyć dopuszczalności odstąpienia 

od  umowy  najmu,  jeżeli  spełnione  są  przesłanki  ustawowego  odstąpienia  od  tej 

umowy  wzajemnej.  Wskazał,  że odpadł  zasadniczy  argument  podnoszony 

przeciwko  dopuszczalności  zastosowania 

instytucji  odstąpienia, 

jako 

formy 

przedwczesnego  zakończenia  umowy  najmu,  w  postaci  interesu  wynajmującego, 

którego naruszenia dopatrywano się w zakończeniu stosunku najmu ze skutkiem ex 

tunc,  skoro  ta  kwestia  została  przesądzona  w  doktrynie  i judykaturze,  poprzez 

 

9 

dopuszczenie  skutku  ex  nunc  dla  zakończenia  zobowiązań  trwałych  (wyrok  Sądu 

Najwyższego z dnia 15 maja 2007 r., V CSK 30/07, OSNC 2008, nr 6, poz. 66). 

Brak  ze  strony  powódki  należytej  staranności  (art.  472  k.c.)  w  wykonaniu 

obowiązków  wynikających  z  §  1  pkt  5  umowy,  przesądzał  w  ocenie  tego  Sądu 

o zasadności  przedwczesnego  zakończenia  współpracy  przez  stronę  pozwaną, 

przy  przestrzeganiu  wymagań  określonych  w  przepisu  art.  491  k.c.  Podkreślił,  że 

zwłoka  uzasadniająca 

jednostronne  odstąpienie  odnosiła  się  do  wykonania 

zobowiązania  z umowy  wzajemnej,  co  nie  jest  tożsame  ze  zobowiązaniem 

wzajemnym,  jako  świadczeniem  głównym. Wyróżnikiem  tego  zobowiązania,  a  tym 

samym  uzasadnieniem  dla  odstąpienia  od  umowy  z  powodu  jego  niedopełnienia, 

była  jego  istotność,  bezsporna  przy  świadczeniu  głównym,  a  domniemana  przy 

świadczeniu  ubocznym.  Konsekwencją  przyjęcia,  że  strony  umowy  ustalając  jej 

treść  mogą  swobodnie  określać  nie  tylko  świadczenia  główne,  ale  też  uboczne 

(art. 3531  k.c.),  jest  założenie,  iż  każde  z  nich  jest  dla  nich  ważne.  Przy  ustaleniu 

przedmiotowego  kryterium  odwołał  się  do  istoty  kontraktu  i oczekiwań  stron. 

Jakkolwiek sam fakt wprowadzenia do treści kontraktu określonego postanowienia 

kreującego  prawo  lub  obowiązek  strony  wskazuje  na  jego  znaczenie,  to  dla 

określenia skutków zwłoki dłużnika w jego  wykonaniu wydźwięk mają oczekiwania 

strony dotkniętej naruszeniem. 

Wyraził  zapatrywanie,  że  w  okolicznościach  sprawy  trafnie  Sąd  Okręgowy 

ocenił 

istotność  obowiązku  strony  powodowej,  co  do  doręczenia  powódce 

świadectwa  dopuszczenia  do  eksploatacji 

typu  pojazdu  oraz  dokumentów 

potwierdzających  wykonanie  ostatniej  naprawy  okresowej  bądź  potwierdzających 

odbiór po budowie. Ich brak stanowił o niewykonaniu przez powódkę zobowiązania, 

którego  realizacji  PKP  […]  S.A.  miało  prawo  oczekiwać.  W  kontrakcie  pozwana 

zagwarantowała  sobie,  że wagony  będące  przedmiotem  umowy  wykorzystane 

będą  przez  najemcę  do  przewozu 

ładunków  w  komunikacji  krajowej 

i międzynarodowej  (§  6)  i  na  własny  koszt,  ale  w porozumieniu  z  wynajmującym, 

dokona odpowiednich wpisów w krajowym rejestrze pojazdów. Zmiana w numerach 

inwentarzowych  miała  być  widoczna  w  opisach  wagonów,  które  na  koniec  okresu 

najmu  miały  być  zwrócone  wynajmującemu,  po  uprzednim  ich  usunięciu  (§  7). 

Brak dokumentów  opisanych  w  §  1  pkt  5  umowy  czynił  nieskutecznymi  starania 

 

10 

o dokonanie  stosownych  wpisów.  O  istotności  naruszenia  umowy  świadczy  zatem 

niemożność osiągnięcia celu gospodarczego umowy założona przez PKP […] S.A. 

w dacie jej podpisania. 

To,  kiedy  ten  cel  umowy  miał  zostać  osiągnięty  przez  pozwanego  nie 

warunkuje  wprost  skuteczności  odstąpienia  od  umowy  w  oparciu  o  art.  491  k.c. 

Z punktu  widzenia  wierzyciela  nie  każde  bowiem  świadczenie  musi  być 

zrealizowane  niezwłocznie  po  podpisaniu  umowy.  Ze  względów  sobie  wiadomych 

może  on  uczynić  określone  świadczenia  terminowymi,  inne  nie.  Zastrzeżenie 

w umowie  z  dnia  20  czerwca  2008  r.,  że wynajmujący  „dostarczy"  przedmiotowe 

dokumenty,  bez  określenia  terminu,  pozwala  wnioskować  o  akceptacji  przez 

pozwaną  braku  tych  dokumentów  w  chwili  podpisania  kontaktu.  Niemniej  jednak, 

nałożenie takiego obowiązku na powódkę świadczy o jego istotności i wskazuje na 

potrzebę  konkretyzacji 

terminu  przez  wyznaczenie 

termin  dodatkowego 

warunkującego skuteczność odstąpienia. Wezwanie powoda przez PKP […] SA do 

wykonania  zobowiązania  w  zakreślonym  terminie  przekształciło  dotychczasowe 

zobowiązanie  bezterminowe  w  zobowiązanie  terminowe  (art.  455  k.c.).  Z kolei 

bezskuteczny upływ terminu zakreślonego pismem z dnia 11 sierpnia 2009 r. dawał 

podstawę  pozwanej  do  wyznaczenia  powodowej  Spółce  terminu  dodatkowego  do 

wykonania zobowiązania z zagrożeniem odstąpienia od umowy. 

Sąd  Apelacyjny  nie  podzielił  też  zarzutu  co  do  błędnej  wykładni  umowy 

w zakresie  dostarczenia  dokumentów, 

jak 

i  w  zakresie  obowiązków  stron 

wynikających z umowy. Wnioskowanie Sądu Okręgowego w tym zakresie uznał za 

prawidłowe.  Oderwanie  brzmienia  umowy  od  okoliczności  jej  podpisania,  miejsca 

i celu,  nie  jest  uzasadnione  w świetle  art.  65  k.c.  Fakt  obecności  przedstawicieli 

stron  w  G.  Fabryce  Wagonów  potwierdza  pogląd  o  wiedzy  powódki  co  do 

znaczenia  żądanego  świadectwa, 

jako  dokumentu  potwierdzającego 

jakość 

produktu i jego odróżnienia od certyfikatu EBA. 

W  ocenie  tego  Sądu,  profesjonalizm  stron,  tak  jak  i  przedmiot  kontraktu, 

przemawiają  za  brakiem  podstaw  dla  nadania  wyrażeniom  z  umowy, 

w szczególności jej § 1 pkt 5 innego znaczenia, aniżeli wynikającego z językowego 

ich  brzmienia.  Określenia  te  nawiązują  bowiem  nie  tylko  do  przepisów  prawa 

 

11 

krajowego,  ale  również  do  ustawodawstwa  krajów  Unii    wyrażającego  dążenie  do 

skutecznego  połączenia  systemów 

informowania 

i  komunikowania 

różnych 

zarządców infrastruktury oraz przedsiębiorstw kolejowych. Wskazał, że już w 2008 r. 

państwa  członkowskie  UE  zostały  zobowiązane  do  implementacji  przepisów 

związanych  z  interoperacyjnością  kolei.  Polska,  analogicznie  jak  pozostałe  kraje 

WE,  zobowiązana  była  do  dnia  19 

lipca  2010  r.  wdrożyć  nowe  zasady 

interoperacyjności  zawarte  w  skonsolidowanej  dyrektywie  2008/57/WE.  Z  dniem 

28 stycznia  2012  r.  weszła  w  życie  ustawa  z  dnia  16  września  2011  r.  o  zmianie 

ustawy o transporcie kolejowym (Dz.U. Nr 230, poz. 1372), dokonująca transpozycji 

do polskiego porządku prawnego między innymi Dyrektywy 57, co potwierdza tylko, 

że  warunki  dopuszczenia  pojazdu  do  eksploatacji  mają  zasadnicze  znaczenie 

w transporcie kolejowym. 

W  rezultacie  nie  podzielił  stanowiska  powodowej  Spółki,  że  mimo  działania 

na  rynku  europejskim  w  dziedzinie  transportu  kolejowego,  nie  miała  świadomości 

co  do  braku  tożsamości  między  pojęciem  zaświadczenia  z  EBA,  a  świadectwem 

dopuszczenia  do  eksploatacji  typu  pojazdu,  skoro  ostatnie  z  pojęć  stanowi 

i stanowiło trzon regulacji prawnej w Polsce. 

Sąd Apelacyjny zwrócił też uwagę, że Federalny Urząd Kolei decyzją z dnia 

2 sierpnia  2007  r.,  odnosząc  się  do  wniosku  powoda  o  zmianę  danych  622 

pojazdów  w krajowym 

rejestrze 

pojazdów, 

nadał 

im 

alfanumeryczne 

kody  identyfikacyjne  w krajowym  rejestrze  pojazdów  (europejski  numer  pojazdu), 

polecając  ich  umieszczenie  na  pojeździe  w  sposób  zlecony  przez  zakład  TSI. 

Jednocześnie  w  adnotacji  UWAGA:  zawarto  stwierdzenie, 

iż  warunkiem 

uczestnictwa w ruchu kolejowym jest ważne zezwolenie na oddanie do eksploatacji. 

Zaznaczył,  że  w  materiale  dowodowym  brak  jest  dokumentów  spełniających 

to wymaganie, a w piśmie z dnia 9 kwietnia 2010 r. powódka wskazała jedynie na 

fakt  zarejestrowania  wagonów  w  Niemczech,  nie  odnosząc  się  do  kwestii 

zezwolenia na oddanie ich do eksploatacji.  

Za  niezasadny  uznał  zarzut,  że  o  przedmiotowym  zakresie  dokumentów 

objętych umową, a wymaganych do rejestracji Sąd wnioskował w oparciu o pismo 

pozwanej  do  Urzędu  Transportu  Kolejowego  wysłane  już  po  dacie  złożenia 

 

12 

oświadczenia o odstąpieniu od umowy. Niemożność rejestracji to fakt wywiedziony 

przez Sąd z analizy obowiązujących przepisów, których potwierdzeniem była treść 

tego  pisma.  Złożony  do  akt  sprawy  fragment  Ogólnej  Umowy  o  użytkowaniu 

wagonów  towarowych  (AW)  z  dnia  01 lipca  2006  r.,  do  której  nawiązuje  również 

umowa stron, po stronie dysponenta wskazuje dbałość o dopuszczenie techniczne, 

tj. przeprowadzenie procedury przez kompetentne komórki krajowe dla kolejowego 

producenta, aby miał zezwolenie do ruchu.  

Skoro  wagony  przekazane  przez  powódkę  miały  kod  interoperacyjności 

w postaci  pary  cyfr  37,  to  jego  zmiana  na  „31",  dająca  możliwość  eksploatacji 

wagonów  w komunikacji  międzynarodowej  wymagała  wniosku  do  Prezesa  Urzędu 

Transportu  popartego  szeregiem  dokumentów,  w  tym  świadectwem  dopuszczenia 

do  eksploatacji.  Jego  złożenie  nie  powinno  nastręczać  trudności,  skoro  zgodnie 

z art  23.2b  u.t.k.  w brzmieniu  obowiązującym  od  dnia  1  lutego  2007  r.  do  dnia 

27 stycznia  2012  r.  pojazdy  kolejowe  należące  do  zagranicznych  przewoźników 

kolejowych dopuszczało się do eksploatacji na terytorium Rzeczypospolitej Polskiej, 

jeżeli zostały dopuszczone do eksploatacji w komunikacji międzynarodowej w kraju 

ich  właścicieli  oraz  gdy  spełniały  warunki  techniczne  określone  w  przepisach 

wydanych na podstawie art. 20 u.t.k.  

Od  wyroku  Sądu  Apelacyjnego  skargę  kasacyjną  wywiodła  powódka 

opierając ją na obu podstawach kasacyjnych; w ramach obrazy prawa materialnego 

zarzuciła naruszenie:  

-  

art.  65  §  1  i  2  k.c.  przez  jego  niewłaściwe  zastosowanie  polegające  na  uznaniu, 

że na podstawie § 1 ust. 5 umowy z dnia 20 czerwca 2008 roku nr CETW-06/2008 

powódka  była  zobowiązana  dostarczyć  PKP 

[…]  S.A.  polskie  świadectwo 

dopuszczenia  do  eksploatacji  typu  pojazdu  kolejowego  wydane  przez  Prezesa 

U.T.K.  pomimo  tego,  że  taki  obowiązek  nie  wynikał  z treści  umowy  ustalonej  na 

podstawie jej wykładni z uwzględnieniem dyrektyw wskazanych w tym przepisie, 

-  

art.  491  §  1  k.c.  przez  jego  błędną  wykładnię,  polegającą  na  przyjęciu, 

że z przepisu  tego  wynika  domniemanie,  iż  świadczenie  uboczne  z  umowy 

wzajemnej  jest  świadczeniem  istotnym,  którego  zawinione  niewykonanie  przez 

jedną  ze  stron  uprawnia  drugą  stronę  do  odstąpienia  od  umowy  wzajemnej  na 

 

13 

podstawie  tego  przepisu  oraz,  że  ustawowe  prawo  do  odstąpienia  od  umowy 

wzajemnej powstaje w razie zwłoki w spełnieniu świadczenia istotnego, a dla oceny 

istotności świadczenia z umowy wzajemnej decydujące znaczenie ma oczekiwanie 

strony dotkniętej naruszeniem obowiązku wynikającego z umowy wzajemnej; 

-  

art.  491  §  1  k.c.  przez  jego  niewłaściwe  zastosowanie,  tj.  pomimo  tego, 

że opóźnienie w  dostarczeniu polskiego świadectwa dopuszczenia do eksploatacji 

typu  pojazdu  kolejowego  nie  było  zawinione,  a  zatem  powódka  nie  pozostawała 

w zwłoce,  a  nadto  mimo,  że  dodatkowy  termin  18  dni  na  jego  dostarczenie 

zakreślony  pismem  z  dnia  23  grudnia  2009  r.  nie  był  terminem  odpowiednim 

w rozumieniu tego przepisu; 

-  

art.  23  ust.  1  i  2  u.t.k.,  w  brzmieniu  obowiązującym  do  dnia  27  stycznia  2012 r., 

przez jego błędną wykładnię polegającą na przyjęciu, że dla eksploatowania przez 

polskiego  przewoźnika  w  transporcie  kolejowym  na  terytorium  Polski  wagonów 

należących  do  zagranicznych  przewoźników,  dopuszczonych  do  eksploatacji 

w innym  Państwie  Członkowskim,  wymagane 

jest  dodatkowo  uzyskanie 

świadectwa  dopuszczenia  do  eksploatacji  typu  pojazdu  kolejowego  wydanego 

przez Prezesa UTK, 

-  

naruszenie  art.  23  ust.  1  i  2  u.t.k.  w  zw.  z  załącznikiem  P.6  do  decyzji  Komisji 

Europejskiej  nr  2006/920/WE  z  dnia  11  sierpnia  2006  r.  w  sprawie  specyfikacji 

technicznej  dla 

interoperacyjności  w  zakresie  podsystemu  „Ruch  kolejowy" 

transeuropejskiego  systemu  kolei  konwencjonalnych  („decyzja  TSI")  przez  ich 

błędną  wykładnię,  polegającą  na  przyjęciu,  że  możliwość  eksploatacji  wagonów 

przez  polskiego  przewoźnika  narodowego  w komunikacji  międzynarodowej 

uzależniona 

jest  od  posiadania  przez  wagony  numerów 

inwentarzowych 

rozpoczynających się od cyfr „31", 

-  

art. 5 k.c. poprzez jego niezastosowanie, pomimo że odstąpienie przez Pozwanego 

od  umowy  z  powołaniem  się  na  niedostarczenie  polskiego  świadectwa 

dopuszczenia  do  eksploatacji  typu  pojazdu  kolejowego  wydanego  przez  Prezesa 

UTK było sprzeczne z zasadami współżycia społecznego. 

Powódka powołała się także na obrazę przepisów postępowania, które miało  

istotny wpływ na wynik sprawy, tj. art. 328 § 2 k.p.c. w zw. z art.  391 § 1 k.p.c. oraz 

 

14 

art.  378  §  1  k.p.c.,  polegającego  na  nierozpoznaniu  wszystkich  zarzutów 

apelacyjnych.    Wniosła  o  uchylenie  zaskarżonego  wyroku  Sądu  Apelacyjnego 

w całości 

i  przekazanie  sprawy  do  ponownego  rozpoznania 

temu  Sądowi 

i rozstrzygnięcie o kosztach postępowania według norm przepisanych. 

Sąd Najwyższy zważył, co następuje: 

  Skarga  kasacyjna  podlega  rozpoznaniu  w  granicach  zaskarżenia  oraz 

w granicach  jej  podstaw,  niemiej  w  tym  zakresie  Sąd  Najwyższy  bierze  z  urzędu 

pod  rozwagę  nieważność  postępowania  (art.  39813  §  1  k.p.c.).  Z  unormowania 

tego  wynika,  że  skarżący  nie  musi  takiego zarzutu  podnosić,   a  gdy  zwróci  nawet 

uwagę  w  skardze  kasacyjnej  na  tej  rangi  uchybienie,  to  nie  jest  zobowiązany 

wykazywać,  czy  i  jaki  wpływ  wywarło  ono  na  wynik  sprawy,  gdyż  nie  ma  to 

znaczenia  (por.  wyroki  Sądu  Najwyższego  z  dnia  21 listopada  1997  r.,  I  CKN 

825/97,  OCNC  1998,  nr  5,  poz.  81  i  z  dnia  22  maja  1997  r.,  II CKN  70/97 

niepublikowany).  Na  wstępie  należało  więc  zauważyć,  że  w  sprawie  niewątpliwie 

występowała  jurysdykcja  sądu  polskiego,  oraz  do  oceny  zasadności  powództwa 

miało  zastosowanie  prawo  polskie.  Zgodnie  bowiem  z  §  8  pkt  5  umowy    strony 

wyraziły 

jednoznacznie  wolę  aby  w  ewentualnych  sporach,  w  przypadku 

nieosiągnięcia  porozumienia, siedziba pozwanej wskazywała wiążący tekst umowy 

(umowę  sporządzono  w  języku  polskim  oraz  angielskim),  obowiązujące  przepisy 

prawa i sąd właściwy dla rozstrzygnięcia sporu. 

W judykaturze trafnie zwrócono uwagę, że uzasadnienie wyroku  - określane 

w treści normatywnej w art. 324 § 1 k.p.c. jako zasadnicze powody rozstrzygnięcia 

powstaje  już w czasie narady. Sporządzenie uzasadnienia na piśmie (art. 328 § 1 

k.p.c.)  oraz 

jego  podpisanie  (art.  330  k.p.c.)  są  wprawdzie  czynnościami 

następczymi,  ale stanowiącymi    tylko  utrwalenie  motywów  uzgodnionych  w  toku 

narady. Innymi słowy,  stanowi ono intelektualne  i prawne podłoże  decyzji sądowej,  

a  istnieje  już  w  chwili    jej  podejmowania,  aby  następnie  -  przez  jej  spisanie  

podlegać  ujawnieniu    i formalnoprawnej  materializacji,  stając  się  w  ten  sposób 

aktem  jurysdykcyjnym  (por.  uzasadnienie  uchwały  składu  siedmiu  sędziów  Sądu 

Najwyższego z dnia 24 maja 2012 r., III CZP 77/11, OSNC 2012, nr 11, poz. 123 i 

postanowienie Sądu Najwyższego z dnia 22 maja 2013 r., III CSK 293/12, OSNCP 

 

15 

2013,  nr  12,  poz.  148).  Z  tego  już  względu  uchybienie  przez  sąd  drugiej  instancji 

treści art. 328 § 2 w zw. z art. 391 § 1 k.p.c. przez sporządzenie uzasadnienia nie 

odpowiadającego wymaganiom, jakie stawia wymieniony przepis, może wyjątkowo 

wypełniać  podstawę  kasacyjną  przewidzianą  w  art.  3983  §  1  pkt  2  k.p.c.  (por. np. 

wyrok  Sądu  Najwyższego  z  dnia  5  września  2012  r.,  IV  CSK  76/12,  LEX 

nr 1229815). 

W orzecznictwie utrwalony jest jednak pogląd, że obraza  art. 328 § 2 k.p.c. 

w zw. z art. 391 § 1 k.p.c.  może stanowić uzasadnioną podstawę skargi kasacyjnej 

wtedy, gdy uzasadnienie zaskarżonego wyroku nie zawiera wszystkich koniecznych 

elementów,  bądź  zawiera  tak  kardynalne  braki,  które  uniemożliwiają  kontrolę 

kasacyjną  (por.  np.  orzeczenia  Sądu  Najwyższego  z  dnia  8  października  1997  r., 

I CKN 312/97, z 19 lutego 2002 r., IV CKN 718/00, z dnia 18 marca 2003 r., IV CKN 

11862/00,  z  dnia  20  lutego  2003  r.,  I CKN  65/01,  z  dnia  22  maja  2003  r.,  II  CKN 

121/01, niepublikowane i z dnia 10 listopada 1998 r., III CKN 792/98,OSNC 1999, 

nr 4, poz. 83).  

Dodać  należy,  że  artykuł  328  §  2  k.p.c.  ma  odpowiednie  zastosowanie 

w postępowaniu apelacyjnym przez odesłanie zawarte w art. 391 § 1 k.p.c. Zakres 

tego  zastosowania  zależy  od  rodzaju  wydanego  orzeczenia,  oraz  od  czynności 

procesowych  podjętych  przez  sąd  odwoławczy,  wynikających  z  zarzutów 

apelacyjnych,  limitowanych  granicami  kognicji  sądu  drugiej  instancji.  Jeżeli  sąd 

odwoławczy,  oddala  apelację  i  orzeka  na  podstawie  materiału  zgromadzonego 

w postępowaniu  w  pierwszej  instancji  nie  musi  powtarzać  dokonanych  ustaleń, 

gdyż  może  wtedy  stwierdzić,  że przyjmuje  je  za  własne, oraz  wystarczy  wówczas 

wskazanie,  jako  podstawy  orzeczenia  art.  385  k.p.c.  (por.  np.  orzeczenia  Sądu 

Najwyższego  z  dnia  13  grudnia  1935  r.,  C III 680/34.  Zb.  Urz.  1936,  poz.  379, 

z dnia 14 lutego 1938 r., r. C II 2172/37 Przegląd Sądowy 1938, poz. 380 i z dnia 

10 listopada 1998 r., III CKN 792/98,OSNC 1999, nr 4, poz. 83). 

Skoro więc Sąd Apelacyjny oddalił apelację powódki, to nie był zobligowany 

do 

  powtarzania  dokonanych  ustaleń,  skoro  nie  zakwestionował  podstawy 

faktycznej  wyroku  Sądu  pierwszej  instancji  i  mógł,  jako  podstawę  prawną 

rozstrzygnięcia powołać art. 385 k.p.c. Uzasadnienie zaskarżonego wyroku zawiera  

 

16 

także  wszystkie  konieczne  elementy,  oraz  nie  posiada  braków  uniemożliwiających 

kontrolę kasacyjną. Sąd Apelacyjny miał  także na uwadze zarzut obrazy art. 5 k.c., 

skoro  wskazał  go  w 

ramach  podstawy  naruszenia  prawa  materialnego. 

Trzeba jednak  zgodzić  się  ze  skarżącą,  że w rozważaniach  nie  umotywował, 

dlaczego  odstąpienie  przez  pozwaną  od  umowy  stron  nie  naruszało  zasad 

współżycia  społecznego,  bądź  nie  było  sprzeczne  ze społeczno-gospodarczym 

przeznaczeniem tego prawa. 

Taki  brak  mógłby  jednak  stanowić  istotne  naruszenie  art.  378  k.p.c.,  tylko 

wtedy  gdyby  uchybienie 

to  mogło  wywrzeć  wpływ  na  wynik  sprawy 

(por. postanowienie  Sądu  Najwyższego  z  dnia  10  lutego  1997  r.,  I  CKN  57/96, 

OSNC 1997, nr 6-7, poz. 82). Kontrola kasacyjna wykazała jednak (o czym poniżej), 

że takiego  związku  brak.  Ani bowiem  z  dokonanych  niewadliwie  ustaleń 

faktycznych, a nawet szerzej z całokształtu okoliczności  sprawy nie wynika jakoby 

PKP  […],  odstępując  od  umowy  na  podstawie  prawa  wynikającego  z  ustawy 

działało nielojalnie, czy w sposób naruszający zasady uczciwego obrotu, bądź aby 

postąpiło  w  sposób  sprzeczny    z  wywołanym  przez  siebie  zaufaniem  (zasada 

venire  contra  factum  proprium).  Poza  tym,  trafnie  w  odpowiedzi  na skargę 

kasacyjną  podniesiono,  że  art.  5  k.c.  nie  może  nigdy  stanowić  samodzielnej 

podstawy  dochodzenia  roszczenia  (por.  np.  wyrok  Sądu  Najwyższego  z  dnia 

2 grudnia 2009 r., I UK 174/09, LEX nr 585709). 

Pozostałe zarzuty procesowe apelacji w zasadzie dotyczyły oceny dowodów 

i ustaleń faktycznych oraz - wbrew stanowisku skarżącej spółki - zostały przez Sąd 

Apelacyjny  niewadliwie  rozpoznane.  Poza  tym,  w  znacznej  części  uzasadnienie 

tych zarzutów opiera się na kwestionowaniu przez skarżącą ustaleń faktycznych co 

jest zabiegiem bezskutecznym  (por. np. wyrok Sądu Najwyższego z dnia 25 marca 

1999 r., III CKN 206/98, OSNC 1999, nr 10, poz. 183). Innymi słowy, każdy zarzut 

skargi  kasacyjnej,  który  ma  na  celu  polemikę  z  ustaleniami  faktycznymi  sądu 

drugiej  instancji,  chociażby  pod  pozorem  błędnej  wykładni  lub  niewłaściwego 

zastosowania    określonych  przepisów  prawa  jest  niedopuszczalny  (art.  3983  §  3 

k.p.c.; por. np. wyrok Sądu Najwyższego z dnia 27 stycznia 2012 r., II UK 108/11, 

LEX nr 11303400).  

 

17 

Przystępując  do  oceny  podstawy  naruszenia  prawa  materialnego  wskazać 

należy, że nietrafny okazał się zarzut obrazy art. 65 § 1 i 2 k.c. Wykładni § 1 ust. 5 

umowy stron wiele uwagi poświęcił Sąd Okręgowy oraz Apelacyjny i są one trafne. 

Przede  wszystkim,  bezpodstawne  było  odwoływanie  się  przy  ustaleniu  woli  stron 

wyrażonej w tym postanowieniu do jej wersji w języku angielskim, skoro w umowie 

wprost  strony  uzgodniły,  że  siedziba  pozwanego  wskazuje  na  wiążący  jej  strony 

tekst umowy.  

Artykuł 65 k.c. dotyczy oczywiście także oświadczeń woli w formie pisemnej, 

lecz  wówczas  podstawą  interpretacji  stają  się  w  pierwszej  kolejności  reguły 

lingwistyczne, ale nie tylko, a więc także wtedy mają zastosowanie zasady wykładni 

wynikające  z  paragrafu  drugiego  tego  przepisu  (por.  wyrok  Sądu  Najwyższego 

z dnia 26 lipca 2012 r, II CSK 9/12, LEX nr 1228778). Artykuł 65 § 2 k.c. nakazuje 

przy  interpretacji  oświadczenia  woli  brać  pod  uwagę  "okoliczności  w  których  ono 

zostało złożone" a w tym tle raczej badać jaki był zgodny zamiar stron i cel umowy, 

aniżeli  opierać  się  na  dosłownym  jej  brzmieniu.  Przepis  ten  pozwala  sądom 

uwzględniać pozatekstowe okoliczności, w tym cel jaki strony miały na uwadze przy 

zawieraniu  umowy  (por.  wyrok  Sądu  Najwyższego  z  dnia  21  listopada  1997 r., 

I CKN 815/97, OSNC 1999, Nr 2, poz. 38). 

Wykładnia  umów  w  pierwszym  rzędzie  powinna  uwzględniać  rzeczywistą 

wolę  stron  zawierających  umowę  i  taki  sens  wyraża  art.  65  §  2  k.c.  Wymaga  to 

zbadania  nie  tylko  konkretnego  postanowienia  umowy,  ale  analizy  jej  całości; 

innymi  słowy  wskazane  jest  przyjmowanie  takiego  sensu  oświadczenia  woli,  które 

uwzględnia  logikę  całego  tekstu  (kontekst  umowny).  Poza  tym  mogą  mieć 

znaczenie  dla  stwierdzenia  zgodnej  woli  stron,  ich  wcześniejsze  i  późniejsze 

oświadczenia  oraz  zachowania,  czyli  tzw.  kontekst  sytuacyjny  (por.  uchwałę 

siedmiu  sędziów  Sądu  Najwyższego  z  dnia  29  czerwca  1995  r.,  III  CZP  66/95, 

OSNC 1995, Nr 12, poz. 168). 

Sąd  Okręgowy  trafnie  jednak  w  pierwszej  kolejności  odwołał  się  do  samej 

treści  §  1  pkt  5  umowy  stron,    w  którym    wynajmujący  zobowiązał  się  do 

dostarczenia  świadectwa  dopuszczenia  do  eksploatacji  pojazdu,  oraz  do 

dostarczenia dokumentu potwierdzającego wykonanie ostatniej naprawy okresowej 

 

18 

bądź  potwierdzającego  odbiór  po  budowie    w oryginale  i  tłumaczeniu,  czyli  do 

sensu tego postanowienia na gruncie języka (por. wyrok Sądu Najwyższego z dnia 

5 marca 2010 r., IV CSK 382/09, LEX nr 852584). Wskazanie w treści tego zapisu, 

że chodzi o dokument „w oryginale i tłumaczeniu”, w żadnej mierze nie przemawia 

za  stanowiskiem  skarżącej, 

jeśli  uwzględnić,  że 

także  sama  umowa  była 

sporządzona  w  formie  dwujęzycznej  i  strony  uzgodniły  wiążący  jej  tekst  w  języku 

pozwanego, w razie dojścia do sporu sądowego. 

Badał również to postanowienie na gruncie innych postanowień umowy stron 

i doszedł  do  wniosku,  że  tzw.  kontekst  umowny  nie  pozostaje  w  opozycji  do 

rozumienia  tego    zapisu  na  gruncie  reguł    lingwistycznych.  Także  dla  wykładni 

postanowienia  zawartego  w  §  1  pkt  5  umowy  miało  znaczenie  postanowienie 

zawarte w jej § 8 pkt 3 stanowiące, że wszelkie zmiany i uzupełnienia  do umowy 

wymagają  dwustronnego  uzgodnienia  i  podpisania  w  formie  aneksu  pod  rygorem 

nieważności.  Niewątpliwie  też,  zgodnym  zamiarem  stron  było  doprowadzenie  do 

zarejestrowania wagonów w Polsce, co wynika z § 1 pkt 7 umowy stron i miała ona 

doprowadzić    do  umożliwienia    najemcy  pełnego  tj.  z  maksymalizacją  zysku 

korzystania  z  wynajmowanych  wagonów  w  Polsce 

i poza  granicami  kraju. 

Oczywiście, bez dostarczenia przez powódkę dokumentów o jakich mowa w § 1 pkt 

5  umowy,  zarówno  ich  rejestracja,  a  w  rezultacie  osiągnięcie  celu  umowy,  jakim 

było osiągnięcie maksymalnego dla pozwanego zysku, nie były możliwe. 

Sądy  meriti  badały  także  tzw.  kontekst  sytuacyjny  w  powiązaniu  z  samym 

brzmieniem  postanowień  umowy  (por.  §  8  pkt  3  umowy).  Sam  więc  brak  reakcji 

na dostarczanie  przez  powódkę  brakujących  dokumentów  przez  ponad  rok  czasu, 

nie mógł  oznaczać,  że  doszło 

„per 

facta  concludentia”  do  uzgodnienia, 

iż dostarczone przez skarżącą  PKP […] dokumenty są wystarczające, tj. że doszło 

w ten sposób do zmiany § 1 pkt 5 umowy stron. Za tym, że strony w chwili zawarcia 

umowy tak rozumiały to postanowienie umowy jak wyłożyły Sądy meriti wskazywało 

to,  że  powódka  aktywnie  uczestniczyła  za  pośrednictwem  G.  Fabryki Wagonów  w 

procesie, którego finałem miało być zarejestrowanie wagonów w Polsce, do czego 

nie  doszło  ze  względu  na    niedostarczenie  przez  powódkę  pozwanej  świadectwa 

dopuszczenia  do  eksploatacji  typu  pojazdu  kolejowego  wydanego  przez  Prezesa 

UTK. Postanowienie o obowiązku płatności czynszu najmu przez najemcę od daty 

 

19 

przekazania  wagonów,  a  nie  od  daty  przekazania  wszystkich  niezbędnych 

dokumentów,  wskazywać  może  na  to,  że pozwana  liczyła  działając  w  zaufaniu  do 

powódki,  że  ta  dobrowolnie  wywiąże  się  ze  wszystkich  obowiązków  umownych,  i 

tym  samym,  że  nie  będzie  musiała  sięgać  po  środki  prawne  przewidziane  w 

wypadku braku realizacji obowiązku dostarczenia określonych umową dokumentów, 

bez  których  rejestracja  wagonów  i  ich  w  pełne  ekonomiczne  wykorzystanie  było 

niemożliwe. 

 Odstąpienie od umowy nie jest ani nienależytym wykonaniem zobowiązania, 

ani niewykonaniem zobowiązania, lecz wykonaniem przez jedną ze stron stosunku 

obligacyjnego  uprawnienia  prawokształtującego,  realizowanego  na  podstawie 

postanowienia  zawartego  w  umowie  wzajemnej  (art.  395  §  1  i  art.  492  k.c.),  albo 

wynikającego z przepisów ustawy (ogólnych - art. 491 i 493 k.c. oraz szczególnych, 

np. art. 560 § 1, art. 635, 636 § 1 i art. 640 k.c.).  

Ze  względu  na  sformalizowany  charakter    postępowania  kasacyjnego, 

wszystkie  materialne  zarzuty  kasacyjne  dla  swej  skuteczności  wymagają  nie  tylko 

wskazania  naruszonego  przepisu  prawa,  ale 

także 

trafnego  uzasadnienia. 

Nieskuteczny  więc  jest  taki  zarzut  podniesiony  w  skardze,  chociażby  powoływał 

naruszony  przepis,  ale  jego  uzasadnienie  jest  wadliwe,  tj.  nie  wskazuje  na 

rzeczywiste  uchybienie  sądu,  w  zakresie  jego  wykładni  bądź  zastosowania. 

Skarżąca,  pomimo  występujących  w  literaturze  rozbieżności    co  do  możliwości 

stosowania  art.  491  k.c.  do  zobowiązań  wzajemnych  o charakterze  trwałym,  nie 

zakwestionowała  zastosowania  w sprawie tego unormowania ze względu na taki 

charakter  umowy  najmu.  Poza  więc  zakresem  tego  zarzutu  pozostawała  kwestia 

dopuszczenia przez Sąd Apelacyjny zastosowania ustawowego prawa odstąpienia 

do zawartej przez strony umowy ze względu na wady rzeczy najętej (art. 664 k.c.; 

por.  także  powołany  już  wyrok  Sądu  Najwyższego  z  dnia  15 maja  2007  r.,  V CSK 

30/07). 

Skarżąca  podniosła,  że  świadczenie  w  postaci  dostarczenia    polskiego 

świadectwa  dopuszczenia  do  eksploatacji 

 

typu  pojazdu  kolejowego  było 

świadczeniem  ubocznym 

tj. nieuprawniającym  drugą  stronę  do  ustawowego 

odstąpienia  od  umowy    wzajemnej.  Z taką  kwalifikacją  tego  obowiązku,  w  świetle 

 

20 

niespornych nawet okoliczności sprawy  nie sposób się zgodzić, choć rzeczywiście 

w literaturze podnosi się, że odstąpienie od umowy może nastąpić tylko wtedy, gdy 

doszło do zwłoki w wykonaniu istotnego obowiązku umownego (por. także art. 7.3.  

Zasad międzynarodowych Umów Handlowych UNIDROIT, art. 8:103 i art. 9:301(1) 

Zasad  Europejskiego  Prawa  Umów  i  art.  25  Konwencji  Narodów  Zjednoczonych 

o umowach międzynarodowej sprzedaży).  

Można  zauważyć,  że  prawo  angielskie  zasadniczo  nie  różnicuje  rodzajów 

naruszenia  zobowiązania,  jak  zwłoka,  niemożność  świadczenia,  wady  rzeczy, 

wychodząc  z 

jednego  szeroko  rozumianego,  ogólnego  pojęcia  naruszenia 

zobowiązania  (breach  of  contract).  Uprawnienie    do  jednostronnej  rezygnacji 

z zobowiązania  związane  jest  także    tylko  z  istotnym  naruszeniem  zobowiązania, 

co ma miejsce w wypadku  naruszenia jego istotnych postanowień (conditio). 

Niewykonanie 

istotnego  obowiązku  umownego  występuje  wtedy,  gdy 

niezrealizowany na skutek zwłoki kontrahenta obowiązek umowny pozbawia drugą 

stronę  tego,  czego  zgodnie  z  umową  mogła  oczekiwać,  chyba  że  druga  strona 

rozsądnie  rzecz  ujmując  nie  mogła  przewidzieć  takiego  rezultatu.  O  istotnym 

naruszeniu  obowiązku  umownego 

  decydują  w  szczególności 

jego  skutki. 

Nie chodzi 

tu 

tylko  o  niespełnienie  świadczenia,  które  zgodnie  z 

treścią 

zobowiązania  należy  się  wierzycielowi,  ale  mogą  także  to  być  niewykonane 

obowiązki  nawet 

tylko 

funkcjonalnie  związane  z  długiem.  Nie jest 

to 

w szczególności  tylko    obowiązek  o  charakterze    zaskarżalnym  (świadczenie),  ale 

także  inne  naruszenia  np.  niewykonanie  przez  stronę  umowy  wzajemnej    innych 

istotnych  obowiązków  wynikających  z  umowy,  choćby  miał  nim  być  jedynie  jego 

obowiązek  współdziałania  przy  wykonywaniu  zobowiązania. 

Innymi  słowy,  

niewykonanie  przez  stronę 

istotnego  obowiązku  umownego,  niemającego 

charakteru  podstawowego  (świadczenia),  może  być  podstawą  ustawowego 

odstąpienia od umowy.  

Przy ocenie  istotności  obowiązku umownego trzeba uwzględnić zamierzony 

przez  wierzyciela cel umowy (por. art. 491 § 2 k.c.). Uprawnienie więc  wierzyciela 

do  odstąpienia  od  umowy  wzajemnej  po  wyznaczeniu  dłużnikowi  dodatkowego 

terminu jest uzależnione od powstania stanu zwłoki dłużnika w spełnieniu istotnego 

 

21 

obowiązku  umownego, 

tj.  niezbędnego  dla 

realizacji  zamierzonego  przez 

wierzyciela  celu umowy, wiadomego stronie będącej w zwłoce. 

 Niewątpliwie jednak obowiązek którego nie wykonała powódka  miał charakter 

istotny  w  wyżej  zasygnalizowanym  znaczeniu.  Jak  wynika  to  już  z  powyższych 

uwag,  zgodnym zamiarem stron było doprowadzenie do zarejestrowania wagonów 

w  Polsce  (§  1  pkt  7  umowy  stron),  co    miało  doprowadzić    do  umożliwienia  

najemcy  pełnego  korzystanie  z wynajmowanych  wagonów  w  Polsce  i  poza 

granicami  kraju  tj.  uzyskanie  także  dochodu  w postaci  czynszu  wagonowego. 

Oczywiście,  bez  dostarczenia  przez  powódkę  świadectwa  dopuszczenia  do 

eksploatacji typu pojazdu kolejowego, zarówno ich rejestracja jak i osiągnięcie tego 

celu nie było możliwe. Trafnie więc w odpowiedzi na skargę kasacyjną podniesiono, 

że  dostarczenie  spornych  dokumentów   miało  charakter  elementarny  dla  realizacji 

tego  celu  umowy  i  tym  samym    zarzut  nienależytej  wykładni  art. 491  §  1  k.c. 

należało uznać za chybiony. 

Z kolei naruszenie art. 491 § 1 k.c. przez jego niewłaściwe zastosowanie nie 

mogło  nastąpić  w  sposób  wskazany  w  pkt  I.3a  skargi  kasacyjnej.  Sądy  dokonują 

bowiem  subsumcji    stosowanej  normy  prawnej  do  ustalonego  stanu  faktycznego, 

a nie  do  jego  wizji  prezentowanej  przez  skarżącego.  Wskazanie  więc  przez 

skarżącą,  że  powód  nie  był  zobowiązany  na  podstawie  umowy  stron  do 

dostarczenia  polskiego  świadectwa  dopuszczenia  do  eksploatacji  typu  pojazdu 

kolejowego wydanego przez Prezesa UTK efektu przynieść nie mogło, skoro taki jej 

obowiązek  wynikał  z  wiążących  Sąd  Najwyższy  ustaleń  i  poprawnie  dokonanej 

wykładni § 1 pkt 5 umowy stron. 

   Skarżąca  podniosła  także,  że  ustawowe  prawo  do  odstąpienia  od  umowy 

nie  mogło  zostać  zastosowane  ze  względu  na  to,  iż  nie  wystąpiła  jej  zwłoka 

w wykonaniu  obowiązku  dostarczenia  polskiego  świadectwa  dopuszczenia  do 

eksploatacji  typu  pojazdu  kolejowego,  niemniej  także  ten  zarzut  nie  jest  zasadny. 

Trafnie  bowiem  Sąd  Apelacyjny  wskazał,  że  skoro  dłużnik  jest  zobowiązany 

świadczyć  na  podstawie  treści  wiążącego  go  z  wierzycielem  stosunku  prawnego 

(art.  353  i  455  k.c.),  to  domniemywa  się  zawinione  jego  opóźnienie.  Jeżeli  termin 

wykonania  obowiązku  przez  dłużnika  nie  został  określony  dłużnik  ma  go  wykonać 

 

22 

niezwłocznie  po  wezwaniu  przez  kontrahenta  (art.  355  k.c.).  Powody  więc  nie 

przedłożenia pełnej dokumentacji niezbędnej do rejestracji wagonów powinna była 

wykazać powódka, czego nie dokonała. 

W  związku  z  tym  przypomnieć  należy,  że  pozwana  wezwała  powódkę 

w piśmie  z dnia  11  sierpnia  2009  r.  do  przedłożenia  polskiego  świadectwa 

dopuszczenia do eksploatacji typu pojazdu kolejowego do dnia 31 sierpnia 2009 r. 

(kwestia  bowiem  czy dostarczyła  PKP  […]  dokumenty  potwierdzające  wykonanie 

ostatniej  naprawy  okresowej,  nie  ma  w  istocie  znaczenia  wobec  braku  wydania 

świadectwa  wydanego  przez  Prezesa  OTK)    i  to  już  wezwanie  przekształciło 

zobowiązanie  bezterminowe  w 

terminowe.  Tymczasem,  ponowne  wezwanie 

z zagrożeniem  odstąpienia  od  umowy  pozwana  skierowała  do  powódki    dopiero 

w piśmie  z  dnia  23  grudnia  2009  r.,  wyznaczając  dodatkowy  termin  do  dnia 

10 stycznia 2009 r., niemniej nie od razu odstąpiła od umowy, lecz w piśmie z dnia 

15  stycznia  poinformowało  powódkę,  że  powstrzymuje  się  od  zapłaty  czynszu  do 

czasu  przedłożenia  przez  powódkę  dokumentów.  Oświadczenie  o  odstąpieniu  od 

umowy PKP […] złożyło dopiero powódce pismem z dnia 31 marca 2010 r.  

Przede  wszystkim  jednak,  według  postanowienia  umowy  dwuletni  termin 

wynajmu  wagonów  rozpoczynał  swój  bieg  od  czasu  przekazania  ostatniego 

wagonu,  co  nastąpiło  dopiero  w  dniu  10  marca  2009  r.  Analiza  tych  faktów 

prowadzi  do  wniosku,  że bezpośrednio  po  zawarciu  umowy,  to  powódka    miała 

spełnić  w  pierwszej  kolejności  obowiązki  w  niej  przewidziane,  w  tym  powinna 

dostarczyć  pozwanej  dokumenty  przewidziane  w  §  1  pkt  5  umowy.  W  dodatku 

gołosłowne  było 

twierdzenie  powódki,  że  nie  wiedziała 

jakich  konkretnie 

dokumentów oczekuje pozwana, skoro jej  prezes D. M. w piśmie z dnia 26 sierpnia 

2009  r  informował  PKP  […],  że  współpracuje  z  zakładem  w G.  w  celu  uzyskania 

świadectw.  

Powódka  jako  profesjonalista  powinna  była,  już  od  dnia  zawarcia  umowy 

podjąć te działania, aby uzyskać polskie świadectwo dopuszczenia do eksploatacji 

typu  pojazdu  kolejowego.  Skoro  Prezes  OTK  podejmował  decyzję  w  sprawie 

wydania  takiego  dokumentu  w  terminie  3  miesięcy    od  daty  złożenia  kompletu 

dokumentów technicznych, oraz protokołów jazd próbnych (art. 23 ust. 2d u.t.k.), to 

 

23 

wysoce  jest  prawdopodobne,  że gdyby  podjęła  na  czas  właściwe  działania,  to  by 

ten  dokument  już  uzyskała,  jeszcze  przed  dniem  6  sierpnia  2009  r.  Tymczasem, 

zamiast  tego  dokonać  starała  się  bezpodstawnie  ten  obowiązek  przerzucić  na 

stronę  pozwaną.  Takie  postępowanie  powódki  niewątpliwie  było  zachowaniem 

lekkomyślnym,  a  zatem  powódka  pozostawała  w zwłoce  w  wykonaniu  tego 

istotnego obowiązku umownego.  

Ocena,  jaki  termin  dodatkowy  do  wykonania  obowiązku  dostarczenia 

polskiego  świadectwa  dopuszczenia  do  eksploatacji  typu  pojazdu  kolejowego 

wydawanego  przez  prezesa  UTK  jest  odpowiedni  w  rozumieniu  art.  491  k.c.,  jak 

podnosi  się  w  literaturze,  zależy  od  okoliczności  rozpoznawanego  przypadku. 

Termin ten  nie musi  być  długi    jeśli  wziąć  pod uwagę,  że  dłużnik  już  wie  nie  tyko, 

że ciąży  na  nim  niespełniony,  istotny  z punktu  widzenia  wykonania  zobowiązania 

obowiązek,  ale  także  i  to,  że  upłynął  termin  jego  spełnienia.  Poza  tym,  należy 

tu brać także pod uwagę interes wierzyciela. 

Zakreślenie jednak nawet terminu zbyt krótkiego, nie oznacza aby wierzyciel 

wyznaczał  ponownie,  tym  razem  prawidłowo,  tj.  odpowiedniej  długości  termin. 

W takim  wypadku  należy  przyjąć,  że  w  razie  wyznaczenia  dodatkowego  terminu 

zbyt  krótkiego    wierzyciel  nie  może  jeszcze  przez  jakiś  czas  odstąpić  od  umowy 

tj. do  chwili,  aż  termin  stanie  się  odpowiedni.  Jest  to  pogląd  przeważający 

w piśmiennictwie,  a  także  został  już  wyrażony  w  judykaturze  (por.  wyrok  Sądu 

Najwyższego  z  dnia  10  maja  2007  r.,  III  CSK  18/06,  niepublikowany).  Mając  na 

uwadze,  że  zakreślony  dodatkowy  termin  upłynął  powódce  w  dniu  10  stycznia 

2009 r.,  lecz  nie  od  razu  odstąpiła  od  umowy,  lecz  w  piśmie  z dnia  15  stycznia 

2009 r., pozwana poinformowała powódkę, że powstrzymuje się od zapłaty czynszu 

do  czasu  przedłożenia  przez  powódkę  dokumentów  i  oświadczenie  o odstąpieniu 

od  umowy  PKP  […]  złożyło  dopiero  w  piśmie  z  dnia  31  marca  2010  r., 

to niewątpliwie było ono skuteczne.  

Bezpodstawnie  także  powódka  zarzuciła,  że  wykonanie  przez  pozwaną 

uprawnienia  do odstąpienia od umowy w związku ze zwłoką powódki w wykonaniu 

istotnego  obowiązku  umownego,  a  także  podjęcie  na  spotkaniu  w  dniu  6  sierpnia 

2009  r,  działań  mających  na  celu  podniesienie  „rentowności  umowy”  w  związku 

 

24 

z trudną  sytuacją  ekonomiczną  pozwanej,  było  nadużyciem  prawa  podmiotowego 

(art.  5  k.c.).  Postępowanie  PKP  […]    nie  naruszyło  zasady  venire  contra  factum 

proprium.  Przede  wszystkim  dokonane  ustalenia,  a  nawet  całokształt  okoliczności 

sprawy  nie  uprawniają  do  wniosku,  że  pozwana  wytworzyła  swym  zachowaniem 

u powódki  usprawiedliwione  przekonanie,  że  dostarczone  dokumenty  były 

kompletne i wystarczające do rejestracji wagonów (por. wyrok Sądu Najwyższego z 

dnia    18  października  2006  r.,  II  CSK  121/06,  LEX  nr  278679).  Brak  ponagleń  ze 

strony  pozwanej  o  brakujące  dokumenty  przez  stosunkowo  długi  okres  czasu,  nie 

jest  zachowaniem,  które  obiektywnie  rzecz  ujmując  mogło  takie  usprawiedliwione 

przekonanie  wywołać.  To,  że  pozwana    po  zawarciu  umowy  w  dniu  20  czerwca 

2008 r. przez ponad rok nie podnosiła kwestii wykonania przez powódkę § 1 pkt 5  

umowy, należało wiązać z faktem, że termin dwuletni wynajęcia wagonów biegł od 

przekazania ostatniego wagonu, co nastąpiło dopiero w dniu 10 marca 2009 r.  

Generalnie  rzecz  ujmując,  należy  stwierdzić,  ze  wykonywanie  przez  stronę 

umowy  swych uprawnień ustawowych, wobec kontrahenta, gdy obydwa podmioty 

są profesjonalistami i uczestnikami obrotu gospodarczego, nie stanowi obrazy  art. 

5  k.c.,  gdy  postępowanie  strony  w  sposób  oczywisty  nie  narusza  dobrych 

obyczajów  obowiązujących  w  obrocie  prawnym,  lub  powszechnie  aprobowanych 

reguł moralnych, bądź jest sprzeczne ze społeczno-gospodarczym przeznaczeniem 

tego  prawa.  Nadużycie  prawa  to  anormalne  i  niegodne    jego  wykorzystanie, 

przeciwne  przeznaczeniu  gospodarczemu 

lub 

społecznemu.  Całokształt 

ujawnionych  w  sprawie  okoliczności    wyklucza  przyjęcie,  że  postępowanie 

pozwanej naruszyło normę wynikającą z art. 5 k.c. 

Obraza art. 23 ust. 1 i 2 u.t.k. miała polegać na przyjęciu przez Sądy meriti, 

że  dla  eksploatowania  przez  polskiego  przewoźnika  w  transporcie  kolejowym  na 

terytorium  Polski  wagonów  należących  do  zagranicznych  przewoźników, 

dopuszczonych  do  eksploatacji  w  innym  państwie  członkowskim,  wymagane  jest 

dodatkowo  uzyskanie  świadectwa  dopuszczenia  do  eksploatacji  typu  pojazdu 

kolejowego  wydanego  przez  Prezesa  UTK,  podczas  gdy  takie  wymaganie  nie 

wynika  z  tego  przepisu  interpretowanego  zgodnie  z  art.  21  ust.  5  i  12  dyrektywy 

Parlamentu Europejskiego i Rady 2008/57/WE z dnia 17 czerwca 2008 r. w sprawie 

 

25 

interoperacyjności  systemu  kolei  we  Wspólnocie  (Dz.Urz.  UE  L  191  z  18.7.2008, 

s. 1; dalej: „dyrektywa kolejowa”).  

Według obowiązującego do dnia 27 stycznia 2012 r. brzmienia art. 23 ust. 1 

u.t.k.  zarządca,  przewoźnik  kolejowy 

i  użytkownik  bocznicy  kolejowej  oraz 

przedsiębiorca  wykonujący  przewozy  w  obrębie  bocznicy  kolejowej  mogą 

eksploatować  wyłącznie  typy  budowli  i  urządzeń  przeznaczonych  do  prowadzenia 

ruchu  kolejowego  i  typy  pojazdów  kolejowych,  na  które  Prezes  UTK  wydał 

świadectwo dopuszczenia typu do eksploatacji zastrzeżeniem ust. 2. Zgodnie z tym 

zastrzeżeniem,    pojazdy  kolejowe  należące  do  zagranicznych  przewoźników 

kolejowych  dopuszcza  się  do  eksploatacji  na  terytorium  Rzeczypospolitej  Polskiej, 

jeżeli zostały dopuszczone do eksploatacji w komunikacji międzynarodowej w kraju 

ich właścicieli oraz spełniają warunki techniczne określone w przepisach wydanych 

na podstawie art. 20 u.t.k. Zdaniem skarżącej, zwrot „dopuszcza się" oznacza, że w 

przypadku  wagonów  kolejowych  dopuszczonych  do  eksploatacji  w komunikacji 

międzynarodowej zachodzi automatyczne uznanie ich zdolności do eksploatacji na 

terytorium  Polski,  bez  konieczności  wydawania  przez  Prezesa  UTK  odrębnego 

świadectwa  dopuszczenia  wagonu  do  eksploatacji.  Z  tym  stanowiskiem  powódki 

nie sposób się zgodzić  już z tego względu, że jak wynika z powyższych uwag tzw. 

certyfikat  EBA  był  tylko  warunkowym  dopuszczeniem  wagonów  objętych  umową 

stron  do  eksploatacji  i  wymagał  dalszego  świadectwa,  tj.  ważnego  zezwolenia  na 

oddanie do eksploatacji. 

Skarżąca    podniosła  także,  że  w  świetle  art.  23  ust.  1  i  2  u.t.k.  wagony  nie 

wymagały świadectwa Prezesa UTK, gdyż przepis ten powinien być interpretowany 

zgodnie z art. 21 ust. 5  i 12 dyrektywy kolejowej, która zakłada interoperacyjność 

systemu  kolei,  tj.  odwołała  się  do  obowiązku  prounijnej  wykładni  prawa  krajowego 

zgodnej  z  dyrektywą.  Zgodnie  art.  21  ust.  5  dyrektywy  kolejowej,  dopuszczenie 

udzielone przez jedno państwo członkowskie jest ważne we wszystkich pozostałych 

państwach  członkowskich,  bez  uszczerbku dla  przepisów  art.  23  i  25  dotyczących 

dodatkowych dopuszczeń. Artykuł 21 dyrektywy nie był zmieniany, mimo jej trzech 

późniejszych  nowelizacji  w 

latach  2009-2013.  Dyrektywa  kolejowa  stanowi 

przekształcenie dwóch wcześniejszych dyrektyw: dyrektywy Rady 96/48/WE z dnia 

23  lipca  1996  r.  w  sprawie  interoperacyjności  transeuropejskiego  systemu  kolei 

 

26 

dużych  prędkości  (Dz.  Urz.  WE  L  235  z  17.9.1996,  s.  6  z  późn.  zm.)  i  dyrektywy 

2001/16/WE Parlamentu Europejskiego i Rady z dnia 19 marca 2001 r. w sprawie 

interoperacyjności  transeuropejskiego  systemu  kolei  konwencjonalnych  (Dz.  Urz. 

WE  L  110  z  20.4.2001,  s.  1  ze  zm.).  Dyrektywy  te  nie  zawierały  jednak 

odpowiednika art. 21 dyrektywy kolejowej; regulacja zakładająca interoperacyjność 

systemu  kolei  przewidziana  w  tym  przepisie  zaczęła  zatem  obowiązywać  dopiero 

w dniu  wejścia  w  życie  dyrektywy,  tj.  z  dniem  19  lipca  2008  r.,  a państwa 

członkowskie miały dwa lata na dokonanie jej transpozycji. 

Trzeba 

zauważyć, 

że 

orzecznictwo 

Europejskiego 

Trybunału 

Sprawiedliwości ujmuje szeroko obowiązek wykładni zgodnej z dyrektywami (wyroki 

ETS: z dnia 10 kwietnia 1984 r. w sprawie 14/83 Von Colson i Kamann, ECR 1984, 

s. 1891, pkt 26; z dnia 5 października 2004 r. w sprawach połączonych C-397/01 do 

403/01  Pfeiffer  i in„  ECR  2004,  s.  I-8835,  pkt  113-114).  Obowiązek  wykładni 

zgodnej  z  dyrektywą  odnosi  się  do  wszystkich  przepisów  prawa  krajowego,  a  nie 

tylko  wydanych  w  celu 

implementacji  dyrektywy  (wyrok  ETS  w  sprawach 

połączonych  Pfeiffer  i  in.,  pkt  115,  117-118).  Sąd  krajowy  ma  obowiązek  stosując 

przepisy  prawa  krajowego  wcześniejsze  lub  późniejsze  w stosunku  do  dyrektywy, 

dokonywać  ich  wykładni,  na  ile  to  możliwe,  uwzględniając  tekst  i  cel  dyrektywy 

(wyroki  ETS:  z  dnia  13  listopada  1990  r.  w  sprawie  C-106/89  Marleasing,  ECR 

1990, s. 1-4135, pkt 8; z dnia 14 lipca 1994 r. w sprawie C-91/92 Faccini Dori, ECR 

1994,  s.  I-3325,  pkt  26;  z  dnia  13  lipca  2000  r.  w  sprawie  C-456/98  Centrosteel, 

ECR 2000, s. I-6007, pkt 16).  

Obowiązek  dokonywania  takiej  wykładni    istnieje  po  upływie  terminu 

transpozycji określonego w dyrektywie (wyrok ETS w sprawie C-456/98 Centrosteel, 

pkt 17). Dyrektywy wywołują jednak skutki prawne od chwili ich wejścia w życie, tj. 

od tej chwili  wiążą państwa członkowskie co do wskazanego w nich rezultatu (art. 

288  TFUE;  poprzednio  art.  249  TWE).  Państwa  członkowskie  powinny  więc, 

zgodnie z zasadą lojalności zawartą w art. 4 ust. 3 TUE (poprzednio art. 10 TWE) 

nie  tylko  powstrzymywać  się  w  tym  okresie  od  wydawania  przepisów,  które 

mogłyby poważnie zagrozić osiągnięciu rezultatów przewidzianych przez dyrektywę 

(obowiązek  negatywny),  ale  także  podjąć  wszelkie  działania  konieczne  do 

zapewnienia  wykonania  zobowiązań  wynikających  z prawa  unijnego  (obowiązek 

 

27 

pozytywny), które spoczywają na wszystkich organach państwa, w tym na sądach 

(wyroki  ETS:  dnia  8  października  1987  r.  w  sprawie  80/86  Kolpinghuis  Nijmegen, 

ECR  1987,  s.  3969,  pkt  12;  z  dnia  18  grudnia  1997  r.  w  sprawie  C-129/96  lnter-

Environnement  Wallonie,  ECR  1997,  s.  1-7411,  pkt  40;  w  sprawach  połączonych 

Pfeiffer i in., pkt 110; z dnia 2 czerwca 2005 r. w sprawie C-15/04 Koppensteiner, 

ECR 2005, s. I-4855, pkt 33). 

Nie  istnieje  jednak  w  sprawie  obowiązek  zastosowania  wykładni  ustawy 

o transporcie  kolejowym  zgodnej  z  dyrektywą  kolejową  i  stanowisko  to  wynika 

z aspektu  czasowego  obowiązywania  dyrektywy  w  stosunku  do  chwili  zawarcia 

umowy.  Dyrektywa  kolejowa  została  uchwalona  w  dniu  17  czerwca  2008  r. 

i ogłoszona  w  Dzienniku  Urzędowym  Unii  Europejskiej  w  dniu  18  lipca  2008  r. 

Zgodnie  z  jej  art.  41  weszła  w  życie  w  dniu  następnym  po  jej  opublikowaniu,  tj. 

w dniu  19  lipca  2008  r.,  gdy  tymczasem  strony  zawarły  umowę  wcześniej  

bo w dniu  20  czerwca  2008  r.  Przez  cały  okres,  na  jaki  umowa  została  zawarta 

(dwa 

lata 

licząc  od  dnia  10  marca  2009  r.  dyrektywa  nie  była 

jeszcze 

transponowana do polskiego porządku prawnego. Maksymalny termin transpozycji 

został wyznaczony na dzień 19 lipca 2010 r. (art. 38 ust. 1 dyrektywy kolejowej), ale 

dokonująca tej transpozycji w Polsce ustawa z dnia 16 września 2011 r. o zmianie 

ustawy o transporcie kolejowym (Dz.U. Nr 230, poz. 1372) weszła w życie dopiero 

w  dniu  28 stycznia  2012  r.  W  tym  stanie  rzeczy  nie  można    wymagać  od  stron 

respektowania  dyrektywy,  która  została  ogłoszona  i  zaczęła  obowiązywać  dopiero 

miesiąc po zawarciu przez nie umowy. 

 Oceny  czasowego  aspektu  obowiązku  stosowania  przez  sądy  wykładni 

zgodnej  z dyrektywą Europejski Trybunał Sprawiedliwośc dokonał w wyroku z dnia 

4 lipca 2006 r. w sprawie C-212/04 Adeneler i in., ECR 2006, s. I-6057.  W sprawie 

istotny  jest  pkt  110 tego  wyroku,  w  którym  Europejski  Trybunał  Sprawiedliwości 

podkreślił,  że spoczywający  na  sądzie  krajowym  obowiązek  odniesienia  się  do 

treści dyrektywy przy dokonywaniu wykładni i stosowaniu odpowiednich przepisów 

prawa  krajowego  jest  ograniczony  przez  ogólne  zasady  prawa,  w  szczególności 

zasadę  pewności  prawa  i braku  retroaktywności  prawa,  i  nie  może  służyć 

jako podstawa  dla  dokonywania  wykładni  prawa krajowego  contra 

legem 

 

28 

(por. także wyrok ETS z dnia 16 czerwca 2005 r. w sprawie C-105/03 Pupino, ECR 

2005, s. I-5285, pkt 44 i 47). 

W tym stanie rzeczy należało dojść do wniosku, że obowiązek uwzględniania 

dyrektywy  przez  sądy  krajowe  powstaje  najwcześniej  z  chwilą  jej  wejścia  w  życie. 

Skoro  więc  strony  zawarły  umowę  przed  wejściem  dyrektywy  kolejowej  w  życie, 

to zasady  pewności  prawa 

i  braku 

jego 

retroaktywności  przemawiały  za 

niestosowaniem w  sprawie wykładni zgodnej z dyrektywa kolejową. Innymi słowy, 

podstawowa  dla  prawa  prywatnego  zasada  nieretroakcji  przemawiała  za  tym, 

że sądy  były  zobowiązane  zastosować  stan  prawny  obowiązujący    w  chwili 

zawarcia  umowy,  tj.  nie  stosować  w  sprawie  wykładni  zgodnej  z  dyrektywą 

kolejową.  Brak  było  więc  podstaw  do  zastosowania  prounijnej  wykładni  art.  23 

ust. 1 i 2 u.t.k. w brzmieniu obowiązującym do dnia 27 stycznia 2012 r., gdyż art. 21 

ust. 5 i 12 dyrektywy kolejowej wszedł w życie w dniu 19 lipca 2008 r. tj. dopiero po 

zawarciu przez strony spornej umowy (w dniu 20 czerwca 2008 r.).  

Gdyby  nawet  założyć,  że  polski  przewoźnik  miał  możliwość  eksploatacji  

wagonów objętych umową w transporcie międzynarodowym, opatrzonych numerem 

inwentarzowym rozpoczynającym się od cyfr „37”, bez uprzedniej zmiany tych cyfr  

na  „31”    stosownie  do  decyzji  Komisji  Europejskiej  nr  2006/920/WE  z  dnia 

11 sierpnia  2006  r.  w  sprawie  specyfikacji    technicznej  dla  interoperacyjności 

w zakresie  podsystemu 

„Ruch  kolejowy” 

transeuropejskiego  systemu  kolei 

konwencjonalnych („decyzja  TSI”; Dz.U.. UE. L z dnia 18 grudnia 2006 r.), to i tak 

skarga  kasacyjna  nie  mogłaby  zostać  uwzględniona,  wobec  bezpodstawności 

wcześniej  już  omówionych  zarzutów.  Bez  bowiem  dostarczenia  przez  powódkę 

pozwanej  świadectwa  dopuszczenia  do  eksploatacji    typu  pojazdu  kolejowego 

wydanego  przez  prezesa  UTK  wagony  nie  mogły  być  zarejestrowane  zgodnie 

z umową w Polsce, a bez tej rejestracji  i zmiany kodu interoperacyjności z nr 37 na 

31  pozwana nie mogła osiągnąć celu umowy w postaci tzw. czynszu wagonowego. 

Nawet  więc  gdyby  okazał  się  trafny  ostatni  z  podniesionych  zarzutów  to  i  tak 

pozwana miała podstawę do skutecznego odstąpienia od umowy. 

Ze wskazanych względów na podstawie art. 39814 Sąd Najwyższy orzekł jak 

w sentencji. 

 

 

 

 

 

  

 

29 

  

